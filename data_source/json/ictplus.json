[
    {
        "title": "Προειδοποίηση για βόμβα στην ΓΓ Πληροφοριακών Συστημάτων και Ψηφιακής Διακυβέρνησης",
        "body": "Συναγερμό για τοποθέτηση βόμβας σήμαναν οι αρχές στο Μοσχάτο μετά από τηλεφώνημα πως έχει τοποθετηθεί εκρηκτικός μηχανισμός στη Γενική Γραμματεία Πληροφοριακών Συστημάτων και Ψηφιακής Διακυβέρνησης. Ο άγνωστος ανέφερε ότι θα σημειωθεί έκρηξη σε δέκα λεπτά. Το χρονικό περιθώριο έχει παρέλθει έχει γίνει εκκένωση του κτιρίου και διενεργείται έλεγχος από ΤΕΕΜ Κλειστή η οδός Κύπρου, από το ύψος της οδού Υδρας στο Μοσχάτο και η 25ης Μαρτίου, από τον ύψος της οδού Αρχιμήδου."
    },
    {
        "title": "Ημερίδα για την Αξιοποίηση της Τεχνητής Νοημοσύνης στην Α´ Βάθμια και Β´ Βάθμια Εκπαίδευση",
        "body": "Με επιτυχία ολοκληρώθηκε η Ημερίδα για την αξιοποίηση της Τεχνητής Νοημοσύνης στη Α/θμια και Β/θμια Εκπ/ση, το Σάββατο 13/4/2024 στο Εθνικό Μετσόβιο Πολυτεχνείο, που συνδιοργάνωσαν O Οργανισμός Ανοιχτών Τεχνολογιών – ΕΕΛΛΑΚ, η Ελληνογερμανική Αγωγή, και ο Εθνικός Οργανισμός Υποστήριξης eTwinning, σε συνεργασία με το Ινστιτούτο Εκπαιδευτικής Πολιτικής, τη Σχολή Ηλεκτρολόγων Μηχανικών και Μηχανικών Υπολογιστών του ΕΜΠ, το Τμήμα Πληροφορικής του Ιονίου Πανεπιστημίου, το ΠΜΣ “ Ηλεκτρονική Μάθηση, Τμήμα Ψηφιακών Συστημάτων του Πανεπιστημίου και το Ινστιτούτο Τεχνολογίας Υπολογιστών και Εκδόσεων (Ι.Τ.Υ.Ε.) «ΔΙΟΦΑΝΤΟΣ». Φέροντας μαζί εμπειρογνώμονες από τους τομείς της Τεχνητής Νοημοσύνης, της εκπαιδευτικής τεχνολογίας, της παιδαγωγικής έρευνας και της σχολικής πράξης, η Ημερίδα επιχείρησε να παρουσιάσει συστηματικά τα παραπάνω ζητήματα και να δώσει χειροπιαστά παραδείγματα χρήσης της Τεχνητής Νοημοσύνης στην εκπαιδευτική πράξη. Η Ημερίδα επίσης περιελάμβανε μία σειρά από θεματικά εργαστήρια, με στόχο να αναδείξουν τις αναμενόμενες δυνατότητες που θα προσφέρει η Τεχνητή Νοημοσύνη στην εκπαιδευτική διαδικασία. Αναλυτικά, η ημερίδα ξεκίνησε με σύντομο χαιρετισμό του γενικού διευθυντή της ΕΕΛΛΑΚ κ. Αλέξανδρου Μελίδη και συνεχίστηκε με τις ομιλίες του προέδρου του Ινστιτούτου Εκπαιδευτικής Πολιτικής κ. Σ. Δουκάκη και του Προέδρου του ΙΤΥΕ «Διόφαντος» κ. Δ. Σερπάνου. Ακολούθησε panel συζήτησης, στο οποίο συμμετείχαν εξέχοντες παιδαγωγοί και ερευνητές στον τομέα της εκπαίδευσης και συζήτησαν θέματα που απασχολούν την εκπαιδευτική κοινότητα σχετικά με την αξιοποίηση των τεχνολογιών της Τεχνητής Νοημοσύνης στην Α/θμια και Β/θμια Εκπαίδευση. Συγκεκριμένα συμμετείχαν οι κκ. Το συντονισμό της συζήτησης έκανε ο εκπαιδευτικός συνεργάτης της ΕΕΛΛΑΚ και μέλος του Εθνικού Οργανισμού Υποστήριξης του eTwinning κ. Αγγελόπουλος Παναγιώτης, Εκπαιδευτικός. Ακολούθησαν παράλληλα εργαστήρια με στόχο να αποσαφηνίσουν και να αναδείξουν πρακτικές αξιοποίησης της Τεχνητής Νοημοσύνης στην εκπαιδευτική διαδικασία και την καθημερινή διδακτική πρακτική. Συγκεκριμένα: Η εκδήλωση έκλεισε με τις παρουσιάσεις-ομιλίες Την Ημερίδα παρακολούθησαν 100 και πλέον εκπαιδευτικοί όλων των βαθμίδων, φοιτητές και ερευνητές."
    },
    {
        "title": "Η United Fiber έχει το δεύτερο μεγαλύτερο δίκτυο οπτικής ίνας μέχρι το σπίτι (FTTH) στην Ελλάδα",
        "body": "Η United Group συνεχίζει την επιτάχυνση της υποδομής οπτικής ίνας μέχρι το σπίτι (Fiber to the Home) στην Ελλάδα.  Η United Fiber, 100% θυγατρική της United Group στην οποία ανήκει και η Nova,  σύμφωνα με ανακοίνωσή της, είναι το 2ο μεγαλύτερο δίκτυο οπτικής ίνας μέχρι το σπίτι (FTTH) στη χώρα, με 300.000 σπίτια και 52.000 κτίρια να έχουν ήδη εγκατάσταση και με την πλειοψηφία τους έτοιμη για σύνδεση των πελατών χονδρικής και λιανικής. Οι Έλληνες σήμερα βιώνουν τις χαμηλότερες ταχύτητες ίντερνετ στην Ευρώπη, με πολλά ποιοτικά προβλήματα, καθώς 92% των συνδέσεων ίντερνετ βασίζονται σε τεχνολογία χαλκού. Η οπτική ίνα μέχρι το σπίτι θα συνδράμει καταλυτικά στην αναβάθμιση των ψηφιακών υποδομών της χώρας, έτσι ώστε οι πολίτες να μπορούν να απολαμβάνουν τα πλεονεκτήματα της κοινωνίας του Gigabit. Η United Group, η οποία ακολουθεί στρατηγική ανάπτυξης υποδομών FTTH σε όλες τις χώρες όπου δραστηριοποιείται, είναι ο 4ος μεγαλύτερος επενδυτής στην Ελλάδα, με επενδυτικό πρόγραμμα ύψους 2  δισ. ευρώ για τη Nova και την United Fiber ως το 2027, εκ των οποίων 500 εκατομμύρια είχαν ήδη επενδυθεί ως το τέλος του 2023. Μέσω αυτής της επένδυσης, η United Fiber υλοποιεί εντυπωσιακή επιτάχυνση εργασιών, έχοντας αυξήσει το ρυθμό ανάπτυξης του δικτύου οπτικών ινών κατά 5 φορές σε σύγκριση με το 2022 με ρυθμό 30.000 σπιτιών ανά μήνα και συνδέοντας 2.500 κτίρια ανά μήνα. Ως αποτέλεσμα, ενώ η διείσδυση του FTTH στη χώρα είναι σήμερα στο 8%, στο δίκτυο της United Fiber η διείσδυση είναι 2,5 φορές υψηλότερη, ξεπερνώντας το 20%. Ο ρυθμός αυτός υλοποίησης θα επιτρέψει στη United Fiber να φέρει την οπτική ίνα μέχρι το σπίτι σε 1 εκατομμύριο νοικοκυριά και επιχειρήσεις, σε όλη την Ελλάδα, ως το πρώτο τρίμηνο του 2026, αναβαθμίζοντας δραστικά την ψηφιακή εμπειρία τους μέσω της μετάβασης από τα δίκτυα χαλκού στις υψηλές ταχύτητες ίντερνετ και συνδεσιμότητας που προσφέρει η τεχνολογία της οπτικής ίνας μέχρι το σπίτι. Η United Fiber αναπτύσσει το δίκτυο FTTH σε όλη την Ελλάδα, με τρέχουσες εργασίες στο 85% των περιοχών που αντιστοιχούν στις περιοχές που έχει ήδη αναπτύξει τεχνολογία Fiber to the Cabinet (FTTC), και συγκεκριμένα στις εξής περιοχές: Περιφέρεια Αττικής: Αθήνα (Πατήσια, Κωλέττη), Νίκαια, Αιγάλεω, Ίλιον, Αγία Βαρβάρα, Άγιοι Ανάργυροι, Πέραμα, Κερατσίνι, Καλλιθέα, Κορυδαλλός, Χαϊδάρι. Περιφέρεια Κεντρικής Μακεδονίας: Παύλου Μελά, Νεάπολη – Συκεών, Κορδελιό – Εύοσμος. Περιφέρεια Πελοποννήσου: Καλαμάτα, Λουτράκι, Κυπαρισσία, Μεγαλόπολη, Αμαλιάδα. Περιφέρεια Κρήτης: Ηράκλειο, Μαλεβίζιο, Περιφέρεια Θεσσαλίας: Λάρισα, Τύρναβος και Περιφερειακή Ενότητα Ανατολικής Αττικής: Άρτεμις. Ο Γιώργος Αγγελούσης, CEO της United Fiber, δήλωσε: «Η United Fiber επεκτείνει καθημερινά τις ψηφιακές υποδομές της χώρας, κτίζοντας ένα διαχρονικό δίκτυο οπτικής ίνας 10 Gbps. Με μία ευρεία ομάδα 600 άμεσων και έμμεσων εργαζομένων με υψηλή εμπειρία, έχουμε ισχυρό αποτύπωμα στον ψηφιακό μετασχηματισμό της χώρας. Ο ρυθμός ανάπτυξής μας έχει αυξηθεί κατά 5 φορές σε σχέση με το 2022 και εργαζόμαστε, με ταχείς ρυθμούς, για την επίτευξη του στόχου μας να συνδέσουμε 1 εκατομμύριο σπίτια με οπτική ίνα, τα επόμενα δύο χρόνια»."
    },
    {
        "title": "ADAPTIT: Παράδοση έργου Πληροφορικής στην Ακτοφυλακή",
        "body": "Η εταιρία ADAPTIT ολοκλήρωσε και παρέδωσε με επιτυχία στο Υπουργείο Ναυτιλίας και Νησιωτικής Πολιτικής και συγκεκριμένα στο Αρχηγείο Λιμενικού Σώματος Ελληνικής Ακτοφυλακής (ΛΣ-ΕΛ.ΑΚΤ) το έργο «Εφαρμογή Συστήματος Καταχώρησης Αλιευτικών Επιθεωρήσεων για Εγκατάσταση σε Η/Υ, Smartphones και Tablets και προμήθεια 480 Tablets», το οποίο της είχε ανατεθεί μέσω διαγωνιστικής διαδικασίας. Το εν λόγω έργο περιλαμβάνει: 1) Την Υλοποίηση του Συστήματος Καταχώρησης Αλιευτικών Επιθεωρήσεων το οποίο βασίζεται σε ηλεκτρονική εφαρμογή δύο εκδόσεων (web based και mobile) που συνοδεύεται από μια κεντρική ηλεκτρονική βάση δεδομένων και παρέχει στους χρήστες της τις εξής δυνατότητες: 2) Τη Διασύνδεση με τα ηλεκτρονικά όργανα μέτρησης ανοίγματος ματιών διχτύων που διαθέτει ο Φορέας 3) Τη Διασύνδεση με την ηλεκτρονική εφαρμογή του Εθνικού Αλιευτικού Μητρώου (ΕΑΜ)"
    },
    {
        "title": "JA Greece: Το Παγκόσμιο Χρυσό κατέκτησε η ελληνική, μαθητική «start up» Isometricks!",
        "body": "Η ελληνική, μαθητική «Εικονική Επιχείρηση» «Isometricks» από το Πειραματικό Λύκειο του Πανεπιστημίου Μακεδονίας, με το wizzle, το συναρπαστικό παιχνίδι συμμετριών με κρυμμένα μαθηματικά που έχει ευεργετική επίδραση στον εγκέφαλο, εκπροσώπησε την Ευρώπη και κατέκτησε το Παγκόσμιο Βραβείο Μαθητικής Επιχειρηματικότητας του Junior Achievement «JA Worldwide De La Vega Global Entrepreneurship Award 2024» μαζί με το έπαθλο των 15,000 δολαρίων. Είναι η πρώτη φορά στην 19 ετών ιστορία του Junior AchievementGreece που ελληνική μαθητική «start up» κερδίζει το παγκόσμιο βραβείο. Η Πρωταθλήτρια Ευρώπης JA Europe/GEN-E 2023 «Isometricks», αναμετρήθηκε με  τις νικήτριες ομάδες του παγκόσμιου προγράμματος/διαγωνισμού «Εικονική Επιχείρηση – JA Company Program», από τις Η.Π.Α. (YouthfulThinkers – JA USA), τη Λατινική Αμερική (MANIK – JA Americas), την Ασία (SIEVASCO – JA Asia Pacific), την Αφρική (AID Electronics – JA Africa) και τις Αραβικές χώρες (Warif – JA MENA).  H «Ιsometricks» έφερε στην Ελλάδα και την Ευρώπη το παγκόσμιο πρώτο βραβείο και πλέον είναι Παγκόσμια Πρωταθλήτρια 2024 στην μαθητική επιχειρηματικότητα. Δείτε το δελτίο τύπου του JA Worldwide εδώ. Ο διαγωνισμός μεταδόθηκε ζωντανά από το JA Worldwide την Τρίτη 16 Απριλίου 2024, στις 16:00 ώρα Ελλάδος. Μόλις ανακοίνωσε την νικήτρια ομάδα ο εμπνευστής και χορηγός του βραβείου, ο γνωστός επιχειρηματίας/επενδυτής Ralph De La Vega, η ομάδα ξέσπασε σε κλάματα χαράς. «Δεν μπορούμε ακόμα να το πιστέψουμε, είμαστε στον έβδομο ουρανό», δήλωσε λίγο αργότερα η CEO της Isometricks Κορίνα Μαλασίδη: «Όλα τα μέλη της ομάδας είναι ιδιαίτερα συγκινημένα. Παρά το μεγάλο φορτίο ευθύνης και τον υψηλό ανταγωνισμό που κληθήκαμε να αντιμετωπίσουμε καταφέραμε να φέρουμε εις πέρας ίσως την πιο απαιτητική δοκιμασία ως τώρα. Είμαστε ευγνώμονες για την βοήθεια όλων των υποστηρικτών μας από το JA Greece και JA Europe αλλά και των μεντόρων που στάθηκαν δίπλα μας σε κάθε στιγμή με τις πολύτιμες συμβουλές τους». Οι μαθητές/μαθήτριες της Β’ Λυκείου που αποτελούν την αγωνιστική ομάδα της Isometricks είναι: Κορίνα Μαλασίδη, Ιωάννης Τερψιάδης, Φαίη Κατσάνου, Μαρίνα Γιακουμόγλου, Νικόλας Σίββας. Τα υπόλοιπα μέλη της ομάδας είναι: Αιμιλία Βουκουρεσλή, Χριστόφορος Ζήρνας, Απόστολος Κουλτούκης, Μαρία Μιμίδου, Ανδρέας Ομήρου, Σωκράτης Ουζούνης, Κωνσταντίνα Σαραφείδη, Θωμάς Στεφανίδης, Εμμανουήλ Τσιντάρης, Παναγιώτης Τσιντάρης, Άρτεμις Τσιουντουκίδου, Στυλιανή Τσούκα. Στο «JA Company Program» συμμετείχαν κατά την σχολική χρονιά 2022-2023 πάνω από ένα εκατομμύριο έφηβοι/έφηβες σε 120 χώρες. Τo Junior Achievement, που ιδρύθηκε το 1919, είναι ο μεγαλύτερος εκπαιδευτικός οργανισμός επιχειρηματικότητας στον κόσμο με 340 γραφεία και 3,700 εργαζόμενους παγκοσμίως και εκπαιδεύει στην επιχειρηματικότητα, με εκατοντάδες προγράμματα, πάνω από 15 εκατομμύρια παιδιά κάθε χρόνο. Τα θερμά του συγχαρητήρια εξέφρασε ο Πρόεδρος ΔΣ JA Greece Αιμίλιος Κυριάκου, Διευθύνων Σύμβουλος Citi Ελλάδας, Μάλτας και Κύπρου, δηλώνοντας: «Από την κορυφή της Ελλάδας και της Ευρώπης, στην κορυφή του κόσμου!  Τα θερμά μου συγχαρητήρια στα παιδιά, τους καθηγητές τους και όλους όσοι συνέβαλαν σε αυτήν την κορυφαία διάκριση για την Isometricks και το JA Ελλάδος. Είναι μία ομάδα με όραμα και επιμονή, που δούλεψε σκληρά και ετοίμασε μία εξαιρετική, νικηφόρα συμμετοχή. Μας έκανε υπερήφανους και μας γέμισε αισιοδοξία για το μέλλον!» είπε ο κ. Κυριάκου Πολύ συγκινημένοι, οι υπεύθυνοι καθηγητές, Νίκος Τερψιάδης, Άννα Ματσιώρη και Κυριακή Βασιλού, δήλωσαν: «Αυτή η σημαντική επιτυχία ήταν το επιστέγασμα μίας μιας μεγάλης προσπάθειας. Αισθανόμαστε υπερήφανοι που αποδειχθήκαμε αντάξιοι την εμπιστοσύνη που μας έδειξαν το JA Greece και το JA Europe και καταφέραμε να φέρουμε την Ελλάδα και την Ευρώπη στην κορυφή του κόσμου. Ευχαριστούμε όλους όσους μας στήριξαν και μας βοήθησαν σε αυτό το εγχείρημα: τον Γιώργο Μπαλόγλου, πρ. Καθηγητή του StateUniversity of New York, για τους ορίζοντες που μας άνοιξε, τους εθελοντές συμβούλους μας Ιωάννη Παπαδόπουλο, Γενικό Διευθυντή του ΙΚΕΑ Θεσσαλονίκης και Γεώργιο Βαρελά, Business Navigator του ΙΚΕΑ Θεσσαλονίκης, για την μαθητεία και την υποστήριξη, τον inspirational mentor μας Αλέξη Παπαχελά, Διευθυντή της εφημερίδας «Η Καθημερινή», για την διεισδυτική οπτική του και την έμπνευση που έδωσε στους μαθητές μας και σε εμάς, τον Peter Economides, Brand Strategist, για την μαγεία, την παραμυθία και το όνειρο, το JAGreece με τους εκπληκτικούς ανθρώπους του και ιδιαίτερα την Ιωάννα Κυπριώτη, Educational Programs Manager, την Μαρία Γιαννέτου, Communications Director, τον Αργύρη Τζικόπουλο, CEO και τον Αιμίλιο Κυριάκου, Πρόεδρο του Διοικητικού Συμβουλίου JA Greece, για την υποστήριξη, την αποτελεσματικότητα και την θετική ενέργεια, το JA Europe για την εμπιστοσύνη και την υποστήριξη». «Υποστηρίζουμε διαχρονικά τη νέα γενιά να αναπτύσσει δεξιότητες και να εξελίσσεται, έχοντας ως στόχο την ενδυνάμωσή της σε μια εποχή που μεταβάλλεται με ταχείς ρυθμούς πολυεπίπεδα. Το βραβείο αυτό αποτελεί την αναγνώριση της προσπάθειας του JA Greece να επενδύσει στην εκπαίδευση και την ανάπτυξη των νέων σε όλες τις περιοχές της Ελλάδας. Συγχαρητήρια στους μαθητές και τις μαθήτριες της Isometricks για την εξαιρετική επίδοσή τους και τη συμβολή τους στην ανάδειξη της χώρας μας σε διεθνές επίπεδο. Δεν θα μπορούσα να μη συγχαρώ, επίσης, και τους εξαιρετικούς εκπαιδευτικούς της ομάδας, που έπαιξαν καταλυτικό ρόλο ως πραγματικοί παιδαγωγοί σε όλη τη μαθησιακή διαδικασία του προγράμματος της Εικονικής Επιχείρησης, καθώς και τους μέντορες και συμβούλους. Θέλω να ευχαριστήσω θερμά όλους όσοι στηρίζουν συστηματικά το JA Greece, η συνεισφορά των οποίων είναι καταλυτική για την επίτευξη των στόχων μας», δήλωσε ο Αργύρης Τζικόπουλος CEO του JA Greece. Ο CEO του JA Worldwide Asheesh Advani συνεχάρη θερμά την ομάδα Isometricks και το JA Greece και δήλωσε: «Το να είσαι επιχειρηματίας στα εφηβικά χρόνια σε διαμορφώνει, γιατί σε διδάσκει από νωρίς τις βασικές δεξιότητες. Και, όπως απέδειξαν η Isometricks και οι υπόλοιπες πέντε ομάδες των μαθητών, οι επιχειρηματίες του JA μπορούν να δημιουργούν κάτι που έχει αξία για την κοινωνία και να αποκομίζουν κέρδη από αυτό». Ο CEO του JA Europe Salvatore Nigro γιόρτασε την παγκόσμια νίκη της πρωταθλήτριας ομάδας που εκπροσωπούσε το JA Europe δηλώνοντας: «Όταν η Isometricks κέρδισε το Gen-E πέρυσι, όλη η Ευρώπη είδε τις δυνατότητές της. Το Παγκόσμιο Βραβείο Επιχειρηματικότητας De La Vega που κατέκτησε είναι η απόδειξη του σπουδαίου έργου του JA Greece, των επιχειρήσεων, των εκπαιδευτικών, των διοικητικών συμβουλίων και των ανθρώπων του JA σε όλη την Ευρώπη, καθώς και της καινοτομίας των νέων που διαμορφώνουν όχι μόνο την Ευρώπη, αλλά και όλο τον κόσμο μέσα από το επιχειρηματικό τους ταξίδι». Ο επιχειρηματίας, χορηγός του βραβείου, Ralph De La Vega συνεχάρη την Isometricks, όλες τις 6 ομάδες που συμμετείχαν στον παγκόσμιο τελικό και δήλωσε: «Η δύναμη της επιχειρηματικότητας είναι ότι σας δίνει τη δυνατότητα να πετύχετε οτιδήποτε θέλετε να πετύχετε. Υπάρχουν διαμάχες στον κόσμο. Υπάρχει πείνα στον κόσμο. Υπάρχει πόλεμος στον κόσμο. Κι όμως όλοι εσείς μας γεμίζετε ελπίδα, έμπνευση και μας βοηθάτε να υπερβαίνουμε τις αντιξοότητες και να συνεργαζόμαστε ο ένας με τον άλλον». Την μεγάλη χαρά και συγκίνησή τους εξέφρασαν τα μέλη της ομάδας που διαγωνίσθηκαν στον σπουδαίο, παγκόσμιο τελικό του Junior Achievement, τονίζοντας πόσο άλλαξε την ζωή τους η μαθητική επιχειρηματικότητα και το JA Greece. Ιωάννης Τερψιάδης – Διευθυντής Παραγωγής Isometricks: «Η σημερινή μέρα ήταν μια μοναδική εμπειρία. Όταν πήγαμε πρώτη φορά στην Εμπορική Έκθεση της Θεσσαλονίκη, δεν φανταζόμασταν πόσο μακριά θα φτάσουμε. Μέσα από τους διαγωνισμούς συναναστραφήκαμε με ενδιαφέροντες ανθρώπους και ζήσαμε σημαντικές στιγμές. Προσωπικά έχω αποκομίσει περισσότερες γνώσεις και ικανότητες από όσες θα μπορούσα ποτέ μου σε άλλα εκπαιδευτικά πλαίσια. Χάρη στην Εικονική Επιχείρηση ασχολήθηκα με θέματα που με ενδιαφέρουν πολύ και βίωσα πραγματικές εργασιακές και επιχειρηματικές συνθήκες. Παρ’ όλες τις δυσκολίες θεωρώ ότι τα προγράμματα του JA αξίζουν όσο τίποτα άλλο. Αισθάνομαι ότι αυτή η μεγάλη επιτυχία δεν είναι το τέλος αλλά μία καινούργια αρχή και ανυπομονώ για άλλα υπέροχα ταξίδια στο μέλλον.» Μαρίνα Γιακουμόγλου – Διευθύντρια Μάρκετινγκ Isometricks: «Η ημέρα αυτή θα μείνει ανεξίτηλη στη μνήμη μου για πάντα. Η νίκη στον παγκόσμιο διαγωνισμό νεανικής επιχειρηματικότητας είναι πολλά περισσότερα από μια απλή επιτυχία. Ήταν ένα όνειρο και στόχος που έγινε πραγματικότητα. Η νίκη αυτή είναι η απόδειξη ότι οι προσπάθειες και οι ιδέες μας μπορούν να κάνουν πραγματική διαφορά στον κόσμο. Κάθε μέλος της ομάδας μας αισθάνεται υπερήφανο και ευγνώμων για την ευκαιρία που μας δόθηκε να πραγματοποιήσουμε το όραμά μας και να δείξουμε την αξία της δουλειάς μας. Αυτή η επιτυχία ενισχύει την αίσθησή μας ότι μπορούμε να αντιμετωπίσουμε οποιαδήποτε πρόκληση με αποφασιστικότητα και δημιουργικότητα. Ευχαριστούμε θερμά τους καθηγητές μας, τους μέντορες και την JA που μας έδωσαν την ευκαιρία να γίνουμε μέλος αυτής της μεγάλης οικογένειας και μας στήριξαν σε όλη την πορεία.» Τι είναι το Wizzle by Isometricks που κατέκτησε τον κόσμο Τα παιδιά εξηγούν την επιχειρηματική τους ιδέα που τους έφερε στην κορυφή του κόσμου: «Η Isometricks είναι μια Μαθητική Επιχείρηση η οποία πιστεύει στη δύναμη του παιχνιδιού και προσφέρει ένα συναρπαστικό παιχνίδι σκέψης και δημιουργίας με κρυμμένα μαθηματικά, το wizzle, που διεγείρει τη φαντασία, καταπολεμά το άγχος και εξασκεί το μυαλό. O άνθρωπος είναι φτιαγμένος, περιβάλλεται, λειτουργεί και σκέφτεται με συμμετρίες. Το wizzle αξιοποιεί τις συμμετρίες και τις συνδέει με τον τρόπο που σκέφτεται και λειτουργεί ο άνθρωπος. Η Isometricks προσφέρει ένα ανοιχτό παιχνίδι, μακριά από τις οθόνες των υπολογιστών, που εστιάζει στη λογική, τη δημιουργικότητα, τη φαντασία, τη μνήμη, την υπομονή και καλλιεργεί χωρικές και λεπτές κινητικές δεξιότητες. Απευθύνεται σε παιδιά, millennials γονείς, πολυάσχολους ενήλικες και ηλικιωμένους. Τα προϊόντα της είναι συλλογές πολύχρωμων ψηφίδων που σχεδιάζονται με μαθηματικούς κανόνες και συναρμολογούνται με τη λογική του ψηφιδωτού, δίνοντας ατελείωτες δυνατότητες δημιουργίας. Σχεδιάζονται και παράγονται inhouse με τεχνολογία 3D εκτύπωσης που δίνει πρωτοφανείς δυνατότητες custom εκδόσεων και after sales service». Δείτε περισσότερα στην επίσημη ιστοσελίδα της Isometricks εδώ. Θερμά συγχαρητήρια Ιsometricks! Κάνατε υπερήφανους όλους τους Έλληνες, όλες τις Ελληνίδες απανταχού της γης! "
    },
    {
        "title": "Η Φοιτητική Ομάδα «SeaCare» του ΑΠΘ κατέλαβε τη θέση μεταξύ των πέντε κορυφαίων σε Παγκόσμιο Τελικό Διαγωνισμό Καινοτομίας",
        "body": "Μία καινοτόμα ιδέα της φοιτητικής Ομάδας του ΑΠΘ «SeaCare» αναδείχθηκε, σε παγκόσμιο επίπεδο, ως μία από τις πέντε κορυφαίες λύσεις για την αντιμετώπιση του επίκαιρου ζητήματος της παράπλευρης αλιείας. Η πρόταση της Ομάδας του ΑΠΘ, αφού ξεχώρισε από την Επιτροπή του Πανεπιστημίου Texas A&M (TAMU) των ΗΠΑ, θα διαγωνιστεί στον Διεθνή Διαγωνισμό, στις 16-18 Απριλίου 2024, στην Aix-en-Provence της Γαλλίας.Οι φοιτητές/τριες ξεχώρισαν μεταξύ 618 φοιτητών/τριών από 19 πανεπιστήμια σε όλο τον κόσμο, προκειμένου να λάβουν μέρος στον Διαγωνισμό «Invent For The Planet 2024». Οι υπόλοιπες φιναλίστ ομάδες που θα συμμετάσχουν στον τελικό Διαγωνισμό προέρχονται από τη Βραζιλία, τη Γαλλία, την Ισπανία, το Μεξικό και το Πακιστάν. Η Ομάδα του ΑΠΘ αποτελείται από τους φοιτητές του Τμήματος Ηλεκτρολόγων Μηχανικών και Μηχανικών Υπολογιστών Χαράλαμπο Χριστοφιλόπουλο, Σπυρίδωνα Τσιώμο και Φίλιππο Γερμανόπουλο, τη φοιτήτρια του Τμήματος Γεωπονίας Αθηνά Γκαλάπη, τη φοιτήτρια του Τμήματος Αρχιτεκτόνων Μηχανικών Μαρία Νίττη και τη φοιτήτρια του Παιδαγωγικού Τμήματος Δημοτικής Εκπαίδευσης Θεανώ Σκλαβενίτη. Η Ομάδα του ΑΠΘ πρότεινε λύση σε ένα σημαντικό πρόβλημα που αφαιρεί τη ζωή εκατοντάδων χιλιάδων θαλάσσιων οργανισμών, όπως είναι τα δελφίνια, οι μικρές φάλαινες, οι χελώνες, οι φώκιες και τα σαλάχια. Αυτά τα θαλάσσια είδη, πολλά από τα οποία βρίσκονται υπό προστασία, κινδυνεύουν συχνά να πιαστούν ακούσια στα δίχτυα των αλιέων. Μέσα σε 48 ώρες, η ομάδα κατάφερε να συντονιστεί και να προτείνει μία πρωτότυπη συσκευή, η οποία χρησιμοποιεί φωτο-ηχητικά κύματα για να απωθήσει τα μεγάλα θαλάσσια είδη, χωρίς να επηρεάζει τα ψάρια που οι αλιείς επιθυμούν να αλιευσουν. Η επαναστατική συσκευή που επινόησε η Ομάδα του ΑΠΘ ξεχωρίζει για τις πολλαπλές καινοτομίες της. Η συσκευή ενσωματώνει τεχνολογία ήχου και φωτός και διαθέτει ένα εντυπωσιακά μικρό και ελαφρύ σχεδιασμό, με διαστάσεις περίπου δέκα επί τέσσερα εκατοστά και βάρος περίπου 200 γραμμάρια. Σημαντικό είναι ότι τοποθετείται κατευθείαν στο δίχτυ αντί για το αλιευτικό σκάφος, προσφέροντας αυξημένη αποδοτικότητα στην προστασία της θαλάσσιας ζωής, με κόστος πολύ χαμηλό σε σχέση με το τεράστιο όφελος. Το πλεονέκτημα της άμεσης τοποθέτησης της συσκευής στο δίχτυ, αποτελεί κρίσιμο στοιχείο για την ενίσχυση της ισχύος του σήματος σε σύγκριση με τις συμβατικές μεθόδους τοποθέτησης. Επιπλέον, η Ομάδα του ΑΠΘ εργάζεται στην εξειδίκευση των ρόλων των μελών της, στη βελτίωση του πρωτοτύπου της συσκευής, στην αύξηση της αποδοτικότητας, στην ενσωμάτωση περιβαλλοντικά φιλικών υλικών και στην ανάπτυξη μεθόδων για την εύκολη ανάκτησή της από τα δίχτυα. Ο Πρύτανης του ΑΠΘ, Καθηγητής Χαράλαμπος Φείδας, με αφορμή την εξαιρετική επίδοση της ομάδας «SeaCare» στον Παγκόσμιο Διαγωνισμό Καινοτομίας, δήλωσε «Η ικανότητα της φοιτητικής Ομάδας του ΑΠΘ να συνδυάζει γνώσεις από διαφορετικά επιστημονικά πεδία, όπως είναι η τεχνολογία και η περιβαλλοντική επιστήμη, και να δημιουργεί μία πρωτοποριακή λύση που εξυπηρετεί τόσο το περιβάλλον όσο και την αλιευτική κοινότητα, αναδεικνύει τη σημασία της ενθάρρυνσης των φοιτητών/τριών μας, ώστε να αναλαμβάνουν ενεργό ρόλο στην εκπαιδευτική διαδικασία, καθώς και στην ερευνητική και επιχειρηματική κοινότητα. Παράλληλα, αποδεικνύει πως οι φοιτητές/τριες μας μπορούν να εφαρμόζουν τις γνώσεις τους σε πραγματικές προκλήσεις ενώ ενισχύουν την εξωστρέφεια και την ακαδημαϊκή αριστεία του Πανεπιστημίου». Η ομάδα «SeaCare» του ΑΠΘ κέρδισε το πρώτο βραβείο του 5ου φοιτητικού διαγωνισμού «ΑΠίΘανοι φοιτητές καινοτομούν», στο πλαίσιο του διεθνούς διαγωνισμού «Invent for the Planet 2024». Ο διαγωνισμός πραγματοποιήθηκε στο νεοσύστατο Κέντρο Επιχειρηματικότητας και Καινοτομίας του ΑΠΘ Walk | AUTh Innovation Accelerator. Είναι η τρίτη φορά που το ΑΠΘ φτάνει στην τελική φάση του διαγωνισμού «Invent for the Planet»."
    },
    {
        "title": "Υλικό-Συσκευές Αρχεία - ICTPLUS",
        "body": "Η Mobile Technology παρουσιάζει το XP15, ένα Co-bot Automated Guided Vehicle με απεριόριστες δυνατότητες και την οικονομικότερη τιμή στην αγορά. Το κόστος του με εγκατάσταση DIY ανέρχεται στα 25.000€, ενώ είναι διαθέσιμο και για ενοικίαση με 995€/μήνα. Προσφέρει μεγάλη ευελιξία, γιατί οι χρήστες μπορούν να εναλλάσσουν εύκολα την αυτόματη λειτουργία του σε χειροκίνητη και το […]"
    },
    {
        "title": "Παπαθανάσης: Εντός Μαΐου το αίτημα στην ΕΕ για το σκέλος των επιδοτήσεων από το Ταμείο Ανάκαμψης",
        "body": "Εντός του Μαΐου θα υποβληθεί από τη χώρα στην Ευρωπαϊκή Επιτροπή το αίτημα για το σκέλος των επιδοτήσεων από το Ταμείο Ανάκαμψης, μετά το 4ο αίτημα για το σκέλος των δανείων, το οποίο κατατέθηκε ήδη. Ενώ, το 5ο αίτημα για το δανειακό σκέλος και αυτό των επιδοτήσεων αναμένεται να υποβληθεί στο τέλος του Σεπτεμβρίου με τις αρχές του Οκτωβρίου. Αυτό ανέφερε σε συνέντευξη Τύπου ο αναπληρωτής υπουργός Εθνικής Οικονομίας και Οικονομικών Νίκος Παπαθανάσης, επισημαίνοντας ότι στόχος είναι η στήριξη της επιχειρηματικότητας. Σύμφωνα με τον υπουργό, το τρέχον έτος η Ελλάδα θα έχει το πιο μεγάλο Πρόγραμμα Δημοσίων Επενδύσεων (ΠΔΕ) των τελευταίων 14 ετών, στα 12,2 δισ. ευρώ μαζί με τα δύο ΕΣΠΑ και το Ταμείο Ανάκαμψης. Εκτίμησε δε, ότι περισσότερο από το 65% της ανάπτυξης θα έρχεται μέσα από αυτά τα προγράμματα. Σχετικά με την αξία και την πορεία των επενδύσεων, ανέφερε ότι το 2024 ο ρυθμός ανόδου των επενδύσεων θα είναι ισχυρότερος λόγω της ωρίμανσης των έργων. Για παράδειγμα, το 45% των δανείων που έχουν συμβασιοποιηθεί θα εκταμιευθούν εφέτος, γεγονός το οποίο σηματοδοτεί και την υλοποίηση των επενδύσεων που έχουν επίσης συμβασιοποιηθεί. Όσον αφορά στο πρόγραμμα της Δίκαιης Αναπτυξιακής Μετάβασης (ΔΑΜ), ο αναπληρωτής υπουργός ανέφερε ότι είναι το πρώτο πρόγραμμα αξίας 1,6 δισ. ευρώ που έχει ως στόχο την αλλαγή του παραγωγικού μοντέλου στην περιοχή της Δυτικής Μακεδονίας και την Κεντρική Πελοπόννησο. Συνολικά οι προσκλήσεις ανέρχονται στο 44% και οι εντάξεις στο 14% των πόρων, με διπλασιασμό των επιδόσεων το τελευταίο διάστημα. Οι πληρωμές ανέρχονται σε 25 εκατ. ευρώ, ενώ είναι ένα από τα τρία προγράμματα του νέου ΕΣΠΑ που έχουν δαπάνες. Παράλληλα, προανήγγειλε προγράμματα που θα «τρέξουν» το επόμενο διάστημα για τη στήριξη των επιχειρήσεων, για την παροχή ρευστότητας μέσω της ΕΑΤ, αλλά και για τη στήριξη της απασχόλησης. Εκτιμάται ότι οι δαπάνες το 2025 θα υπερβούν τα 381 εκατ. ευρώ και στόχος δεν είναι απλώς η απορρόφηση των πόρων, αλλά ένα παραγωγικό μοντέλο ώστε οι επιχειρήσεις της δίκαιης αναπτυξιακής μετάβασης (π.χ. απολιγνιτοποίηση) να έχουν μέλλον. Για τις Συμπράξεις Δημοσίου και Ιδιωτικού Τομέα (ΣΔΙΤ), υπάρχουν, ειπώθηκε, 22 συμβάσεις ύψους 2,5 δισ. ευρώ, με στόχο τη διεύρυνση των έργων, ενώ έργα επιπλέον 7 δισ. ευρώ είναι καθ’ οδόν. Ειδική αναφορά υπήρξε στην πρόοδο των έργων έργα των πανεπιστημίων, των σχολικών υποδομών αλλά και αναβάθμισης φωτισμού, της στέγασης υπηρεσιών της γενικής γραμματείας υποδομών, καθώς και των 5 αστυνομικών διευθύνσεων. Ενώ, εξετάζονται έργα πράσινης μορφής θαλάσσιων ρυθμών, επενδύσεων στην υγεία και στη διαχείριση αποβλήτων. Αναφορικά με την Ελληνική Αναπτυξιακή Τράπεζα (ΕΑΤ), στόχος είναι είπε η διεύρυνση της περιμέτρου που έχουν πρόσβαση στο τραπεζικό σύστημα. Όπως ανέφερε ο Γιώργος Ζαββός, στόχος είναι να διπλασιασθεί ο αριθμός των δανείων από τα 45.000 δάνεια έως στιγμής, καλύπτοντας το κομμάτι που δεν μπορεί να καλύψει η παραδοσιακή τραπεζική. Έχουν εκταμιευθεί 9,3 δισ. ευρώ, ενώ τα «εργαλεία» είναι οι δανειοδοτήσεις, αλλά και οι εγγυήσεις. Το «πακέτο» μαζί με τη ΔΑΜ θα ανέλθει σε 4 δισ. ευρώ «δύναμης πυρός» για τις μικρομεσαίες επιχειρήσεις. Εξάλλου, την περίοδο μετά το Πάσχα αναμένεται να «τρέξει» το ΤΕΠΙΧ ΙΙΙ, που θα έχει σύνολο 2,24 δισ. ευρώ από το ΕΣΠΑ, και θα στοχεύει σε μικρομεσαίες επιχειρήσεις. Το νέο ΤΕΠΙΧ θα έχει και ταμείο δανείων αλλά και εγγυήσεων για να στηριχθούν νεοσύστατες επιχειρήσεις. Τα αγροτικά δάνεια ανέρχονται σε 107 εκατ. ευρώ, μαζί με επιχορήγηση για τεχνική συμβουλευτική. Το ταμείο ΔΑΜ με 226 εκατ. ευρώ, έχει επίσης ταμείο εγγυήσεων και τώρα «κλειδώνουν» οι τελικοί όροι. Τέλος, για την Ελληνική Αναπτυξιακή Τράπεζα Επενδύσεων (ΕΑΤΕ), ο κ. Παπαθανάσης ανέφερε πως διαχειρίζονται κεφάλαια 2,1 δισ. ευρώ, με 8 ανοικτές προσκλήσεις. Η μόχλευση των συνολικών επενδύσεων είναι 3,5- 5 δισ. ευρώ και θα συμβάλλουν στη δημιουργία νέων θέσεων εργασίας και στη στήριξη επενδύσεων με εξαγωγικό προσανατολισμό. Το α’ εξάμηνο εφέτος υπάρχουν 28- 30 επενδυτικά σχήματα, με συνολικές δεσμεύσεις έως 800 εκατ. ευρώ και συνολικά κεφάλαια έως 1,8 δισ. ευρώ. Εκτιμάται δε, με τις δράσεις που δρομολογούνται, ότι έως το τέλος του έτους θα υπάρχουν 36 επενδυτικά σχήματα."
    },
    {
        "title": "Η Team Candi αυτοματοποιεί τη διαδικασία διαχείρισης εξοδολογίων για την Αθηναϊκή Ζυθοποιία",
        "body": "Η Team Candi, 100% θυγατρική της Info Quest Technologies και κορυφαίος συνεργάτης της Microsoft στον τομέα του “Modern Workplace”, υλοποίησε για την Αθηναϊκή Ζυθοποιία μια καινοτόμο λύση ψηφιοποίησης της διαδικασίας υποβολής και διαχείρισης των εξοδολογίων για τους εργαζόμενους του οργανισμού. Η Αθηναϊκή Ζυθοποιία, μία από τις μεγαλύτερες ελληνικές επιχειρήσεις στον τομέα της, διαθέτει πολλές βιομηχανικές μονάδες και μια πλειάδα από τοπικούς παραγωγούς και συνεργάτες σε όλη την Ελλάδα. Η επιχείρηση απασχολεί περισσότερα από 800 άτομα, ένας μεγάλος αριθμός των οποίων είτε δεν έχουν συγκεκριμένη έδρα, είτε μετακινείται πολύ συχνά σε όλη τη χώρα. Οι μετακινούμενοι εργαζόμενοι και συνεργάτες έχουν πολλών τύπων “έξοδα κίνησης” (μετακίνηση, σίτιση, διαμονή κ.λπ), τα οποία καλύπτονται από την επιχείρηση. Μέχρι σήμερα η διαδικασία υποβολής των εξοδολογίων, ο συμψηφισμός των εξόδων κλπ. γινόταν χειροκίνητα, δημιουργώντας σημαντικό φόρτο εργασίας τόσο στους εργαζόμενους όσο και στις οικονομικές υπηρεσίες. Στο πλαίσιο του ψηφιακού μετασχηματισμού της, η Αθηναϊκή Ζυθοποιία αξιοποίησε τη μεγάλη τεχνογνωσία και εμπειρία της Team Candi στο Microsoft Power Platform και στις τεχνολογίες αυτοματισμών και διασύνδεσης, για την απόκτηση μιας πλατφόρμας, η οποία επιτρέπει την αυτοματοποίηση και ψηφιοποίηση όλης της διαδικασίας, με τον πιο γρήγορο και αποτελεσματικό τρόπο. Με τη χρήση της εφαρμογής, ο εργαζόμενος απλά σκανάρει με την κάμερα του κινητού του το QR Code της απόδειξης και αυτόματα όλες οι πληροφορίες μεταβιβάζονται ως έξοδο του εργαζόμενου απευθείας στο ERP της εταιρείας. Η εφαρμογή διαβάζει όλη την πληροφορία που απαιτείται από το QR Code του παραστατικού, το οποίο είναι πλέον υποχρεωτικό για παραστατικά, που εκδίδονται από όλους τους τύπους φορολογικών μηχανισμών που έχουν υποχρέωση διαβίβασης παραστατικών στη ψηφιακή πλατφόρμα myDATA. Η αρχιτεκτονική της εφαρμογής βασίστηκε στο Microsoft Power Platform. Το app σχεδιάσθηκε με το Power app, ενώ με τη χρήση του Power Αutomate έγινε η διασύνδεση με το ERP και η διαδικασία έγκρισης των τιμολογίων. Μέσω custom development πραγματοποιήθηκε και η απευθείας διασύνδεση του εργαλείου με την ΑΑΔΕ. Χάρη στη λύση της Team Candi, η Αθηναϊκή Ζυθοποιία κατάφερε να εξοικονομήσει χρόνο, να ελαχιστοποιήσει τυχόν λάθη και να μειώσει τη σπατάλη χαρτιού, επιτρέποντας στα διάφορα τμήματα της επιχείρησης να επικεντρωθούν σε αυτό που έχει σημασία: την ανάπτυξη της επιχείρησης. Σε δήλωσή του, ο κ. Μάνος Πέπης, Technology Director της Τeam Candi ανέφερε «Στόχος μας είναι μέσα από τις εφαρμογές που υλοποιούμε να απλοποιούμε και να βελτιώνουμε την καθημερινότητα των εργαζομένων και να περιορίζουμε ταυτόχρονα πιθανά λάθη ή απροσεξίες στην εφαρμογή των εταιρικών οδηγιών. Χαρακτηριστικό παράδειγμα είναι η λύση που υλοποιήσαμε για την Αθηναϊκή Ζυθοποιεία, όπου τα αποτελέσματα μείωσης χρόνου είναι μεγαλύτερα τον προσδοκιών μας.»"
    },
    {
        "title": "Κινούμαι Ηλεκτρικά ΙΙ: Πληρωμή 4,75 εκατ. ευρώ σε 1.141 δικαιούχους",
        "body": "Από τον Νοέμβριο του 2023, το υπουργείο Υποδομών και Μεταφορών έχει καταβάλει την επιδότηση σε 6.086 δικαιούχους, ποσού 20.460.992 ευρώ, για αγορά ηλεκτρικού οχήματος. Την Παρασκευή 19 Απριλίου θα πιστωθεί, με τη 15η σχετική απόφαση έγκρισης πίστωσης, στους λογαριασμούς 1.141 δικαιούχων του προγράμματος «Κινούμαι Ηλεκτρικά ΙΙ», το ποσό των 4.743.066 ευρώ."
    },
    {
        "title": "Έρευνα & Καινοτομία Αρχεία - ICTPLUS",
        "body": "Ο Υπουργός Ανάπτυξης, Κώστας Σκρέκας, βρέθηκε το Σάββατο 13 Απριλίου στην Δράμα και συναντήθηκε με Προέδρους και μέλη των Επιμελητηρίων, αλλά και με τον επιχειρηματικό κόσμο της πόλης στο πλαίσιο της εκδήλωσης που διοργάνωσε το τοπικό Επιμελητήριο στη βάση της πρωτοποριακής ιδέας του Lab 40, που βοηθά τις νέες και τους νέους της περιοχής να […]"
    },
    {
        "title": "Με σύστημα εντοπισμού υπνηλίας του οδηγού τα νέα ΙΧ από τον Ιούλιο",
        "body": "Από τον ερχόμενο Ιούλιο θα είναι υποχρεωτικό στα καινούρια αυτοκίνητα το σύστημα εντοπισμού υπνηλίας του οδηγού. Πρόκειται για ένα σημαντικό σύστημα υποβοήθησης οδηγού, το οποίο μέσω υπέρυθρων ακτινών θα διαβάζει την κόρη του οδηγού και θα διακρίνει αν αυτός έχει τάσεις υπνηλίας ή είναι αφηρημένος. Καθώς η Ευρώπη επιδιώκει να μειώσει τον αριθμό των θανάτων στους δρόμους της έως το 2050, έχει θεσπίσει ένα σύνολο κανονισμών και τεχνολογιών, που θα βοηθήσουν στην επίτευξη αυτού του στόχου. Ο λεγόμενος GSR ή Γενικοί Κανονισμοί Ασφάλειας, είναι ένας όρος που χρησιμοποιείται στην αυτοκίνηση και έχει να κάνει με όλες εκείνες τις τεχνολογίες που έχουν ως στόχο την μείωση των ατυχημάτων σε περίπτωση λάθους του οδηγού. Ήδη από τον Ιούλιο του 2022 είναι υποχρεωτική στα αυτοκίνητα η έξυπνη ειδοποίηση ταχύτητας ISA, η οποία προειδοποιεί ακουστικά και οπτικά τους οδηγούς όταν υπερβαίνουν το όριο ταχύτητας. Στην προσπάθεια της ΕΕ να επιτύχει μια ομοιόμορφη προσέγγιση, όλες οι αυτοκινητοβιομηχανίες πρέπει να εγκαταστήσουν μια κάμερα υπερύθρων που σαρώνει την κίνηση των ματιών και του κεφαλιού του οδηγού για απώλεια προσοχής, ακολουθούμενη από μια προειδοποίηση. Αυτή η μορφή ενεργού συστήματος θα είναι υποχρεωτική, ενώ οι λιγότερο δαπανηρές λύσεις δεν θα ισχύουν. Εάν μια αυτοκινητοβιομηχανία θέλει να προχωρήσει σε πωλήσεις των υφιστάμενων μοντέλων με την συγκεκριμένη τεχνολογία, τότε θα πρέπει να τα εξοπλίσει εκ των υστέρων μ’ένα σύστημα ανίχνευσης και αυτό όχι αργότερα από τον Ιούλιο του 2026. Το πακέτο για τις αυτοκινητοβιομηχανίες στοιχίζει αρκετά. Αυτό ίσως συμπαρασύρει προς τα πάνω τις τιμές των καινούριων αυτοκινήτων. Η κατηγορία αυτοκινήτων που επηρεάζεται περισσότερο θα η B-SUV κατηγορία, όπου ο ανταγωνισμός είναι μεγάλος, καθώς και τα οχήματα χαμηλού περιθωρίου κέρδους που ίσως να μην μπορέσουν να απορροφήσουν την επιπλέον τιμή. Επί του παρόντος, η ανίχνευση υπνηλίας εντοπίζεται σε αυτοκίνητα που έχουν αυξημένα επίπεδα άνεσης και ασφάλειας. Ωστόσο, οι έρευνες δείχνουν ότι η κόπωση του οδηγού μπορεί να αυξήσει τον κίνδυνο ατυχημάτων. Το σύστημα αποτελεί σημείο αναφοράς και των ασφαλιστικών εταιρειών, καθώς με αυτόν τον τρόπο θα μειωθούν τα ατυχήματα στους δρόμους. Μάλιστα στα αυτοκίνητα που θα έχουν αυτή την τεχνολογία ίσως να παρέχεται επιπλέον έκπτωση. Το σίγουρο είναι ότι η πλήρης εφαρμογή του GSR θα μπορούσε να οδηγήσει σε χαμηλότερα ασφάλιστρα. Τα σημερινά αυτοκίνητα που διαθέτουν ειδοποιήσεις για υπνηλία του οδηγού πολλές φορές γίνονται υπερβολικά, με αποτέλεσμα να αναγκάζουν τον οδηγό στην απενεργοποίησή τους. Όμως η διακοπή της λειτουργίας θα είχε το αντίθετο από το στοχευμένο αποτέλεσμα της ΕΕ για την ασφάλεια. Επομένως, οι πολιτικές των αυτοκινητοβιομηχανιών για τα αυτοκίνητα ίσως να χρειάζονται επανεξέταση και προσαρμογή του τρόπου λειτουργίας τους, για να αποτρέψουν την απενεργοποίηση των συστημάτων από τους οδηγούς."
    },
    {
        "title": "Απόψεις-Θέσεις Αρχεία - ICTPLUS",
        "body": "Το 2024 η ΕΕ αναμένεται να προσθέσει το \"Ethos\" στην προστασία των δεδομένων, αλλάζοντας το DPO σε DPEO"
    },
    {
        "title": "Έρχονται διαδραστικοί πίνακες σε όλες τις σχολικές αίθουσες",
        "body": "Μέσα από τη χρήση διαδραστικών πινάκων θα γίνεται το μάθημα από τη νέα σχολική χρονιά σε όλες τις σχολικές αίθουσες -από τις τελευταίες τάξεις του Δημοτικού έως όλες τις τάξεις του Γυμνασίου και Λυκείου, στο πλαίσιο της εφαρμογής του ψηφιακού εκπαιδευτικού μοντέλου, όπως δήλωσε ο υπουργός Παιδείας, Θρησκευμάτων και Αθλητισμού Κυριάκος Πιερρακάκης, επισκεπτόμενος το 14ο Γυμνάσιο Θεσσαλονίκης μαζί με τον δήμαρχο Θεσσαλονίκης, Στέλιο Αγγελούδη. «Θα έχουμε εγκατάσταση των διαδραστικών πινάκων σε όλη τη χώρα μέχρι τον Σεπτέμβριο για όλες τις τάξεις, από την Ε’ Δημοτικού μέχρι και τη Γ’ Λυκείου», είπε ο κ. Πιερρακάκης. «Είδαμε μαζί με τον δήμαρχο πόσο πιο ωραίο μπορεί να γίνει το μάθημα μέσα από τη χρήση ενός διαδραστικού πίνακα. Μιλήσαμε με τα παιδιά, μιλήσαμε με το δεκαπενταμελές, τους ρωτήσαμε πώς τους φαίνεται. Συζητήσαμε με καθηγητές και μας είπαν ότι το μάθημα γίνεται πολύ πιο ενδιαφέρον και αυτό λέει πάρα πολλά για εμάς και είναι ένας ωραίος τρόπος να δει κανείς, πώς η τεχνολογία μπορεί να έρθει και να εμπλουτίσει τη διδασκαλία, να κάνει το μάθημα ακόμα καλύτερο», πρόσθεσε. Σύμφωνα με στοιχεία της Περιφερειακής Διεύθυνσης Εκπαίδευσης, η τοποθέτηση των διαδραστικών πινάκων έχει γίνει στα περισσότερα σχολεία της Θεσσαλονίκης και της Κεντρικής Μακεδονίας και η αξιοποίηση των δυνατοτήτων που προσφέρουν έχει ενταχθεί στην εκπαιδευτική διαδικασία, ενώ παράλληλα υλοποιείται πρόγραμμα επιμόρφωσης των εκπαιδευτικών στη χρήση τους. Στη συζήτηση που είχαν ο υπουργός και ο δήμαρχος, ο κ. Αγγελούδης ζήτησε την υποστήριξη του υπουργείου σε πρόγραμμα μετατροπής σχολικών αυλών σε πάρκα γειτονιάς. «Είχα την ευκαιρία στο περιθώριο της επίσκεψης να θέσω κάποια αιτήματα, για τα οποία ο κ. Πιερρακάκης επιφυλάχτηκε να απαντήσει, όπως κάνει κάθε φορά οργανωμένα. Αναφέρομαι στο αίτημα να υποστηριχθεί ένα πρόγραμμα της δημοτικής αρχής για τη μετατροπή των σχολικών αυλών σε πάρκα γειτονιάς, τη δυνατότητα να παρέμβουμε σε δύο – τρία δημοτικά σχολικά γυμναστήρια, για να τα μετατρέψουμε σε ανοικτά γυμναστήρια γειτονιάς», δήλωσε ο κ. Αγγελούδης. Σχολιάζοντας την πρόταση, ο υπουργός Παιδείας απάντησε: «Ακούμε με πολύ ενδιαφέρον τις προτάσεις του δημάρχου, του κυρίου Αγγελούδη, για μία σειρά από θέματα και θα είμαστε αρωγοί σε όλα τα θέματα, τα οποία ζητά η δημοτική αρχή. Λέω για αρχή ότι το θέμα που αφορά τις σχολικές αυλές πρέπει να είναι κάτι που θα υποστηριχθεί από μεριάς Υπουργείου Παιδείας και συναρμόδιων υπουργείων. Αυτή είναι και η φιλοσοφία της νέας νομοθετικής ρύθμισης που θα φέρουμε για το Ανοιχτό Σχολείο. Θέλουμε να δούμε πώς μέσα και από τη σχολική υποδομή μπορεί το σχολείο να ανοιχτεί ακόμη περισσότερο στην κοινότητα. Έχουμε ήδη μιλήσει στο πλαίσιο του προγράμματος κατά του σχολικού εκφοβισμού για το πώς πρέπει να μπουν δράσεις ενεργού πολίτη στα σχολεία και θα ξεκινήσουμε τον Σεπτέμβριο. Αυτές οι δράσεις ενεργού πολίτη στην πραγματικότητα είναι η παρέμβαση που πρέπει να έχει ο μαθητής στην τοπική του κοινότητα, στον Δήμο του ουσιαστικά, λύνοντας περιβαλλοντικά προβλήματα, θέματα καθημερινότητας, ευαισθητοποιούμενος για να μπορεί να αναπτύσσει την ιδιότητα του πολίτη. Άρα σε αυτό το πλαίσιο έρχεται και κουμπώνει, και προστίθεται, η διαδικασία που αφορά τις σχολικές αυλές». Ο κ. Αγγελούδης ζήτησε επίσης την υποστήριξη του υπουργείου Παιδείας σε πρωτοβουλίες που αναλαμβάνει προς τα αρμόδια υπουργεία για την αντιμετώπιση του προβλήματος της σχολικής στέγης. Τον υπουργό συνόδευε και ο περιφερειακός διευθυντής εκπαίδευσης Κεντρικής Μακεδονίας, Αλέξανδρος Κόπτσης."
    },
    {
        "title": "Δ. Μιχαηλίδου: Ξεκινά η καταβολή του επιδόματος μητρότητας και σε μη μισθωτές",
        "body": "Άνοιξε την Πέμπτη, 18/4, η πλατφόρμα https://parentalbenefits.dypa.gov.gr για την καταβολή του επιδόματος μητρότητας και σε μη μισθωτές, δηλαδή σε ελεύθερες επαγγελματίες, αυτοαπασχολούμενες και αγρότισσες. Πλέον και αυτή η κατηγορία δικαιούχων θα λαμβάνει μηνιαίως ποσό ίσο με τον εκάστοτε ισχύοντα κατώτατο μισθό, που, σήμερα, ανέρχεται στα 830 ευρώ, για εννέα μήνες. Δηλαδή, συνολικά 7.470 ευρώ. «Ποτέ άλλοτε οι μητέρες δεν είχαν λάβει τη στήριξη που τους παρέχουμε σήμερα ως Πολιτεία. Πλέον, μετά τη γέννα, οι μητέρες λαμβάνουν 1.000 ευρώ καθαρά τον μήνα, βάσει του επιδόματος μητρότητας και του επιδόματος γέννησης. Με αυτό το μέτρο, επιβεβαιώνουμε έμπρακτα ότι αυτό που μας νοιάζει είναι η μητρότητα. Δεν μας νοιάζει, αν η μητέρα είναι μισθωτή, ελεύθερη επαγγελματίας, αυτοαπασχολούμενη ή αγρότισσα. Αυτό που μας νοιάζει είναι η στήριξη της μητρότητας» δηλώνει η υπουργός Εργασίας και Κοινωνικής Ασφάλισης, Δόμνα Μιχαηλίδου. Όπως επισημαίνεται σε σχετική ανακοίνωση, το μέτρο αυτό έχει αναδρομική ισχύ, καθώς την ειδική παροχή προστασίας της μητρότητας δικαιούνται και όσες μητέρες απέκτησαν παιδί έως και 14 εβδομάδες, πριν από τη λήξη του 2023, δηλαδή από τις 24 Σεπτεμβρίου 2023 και μετά. Λαμβάνεται, δηλαδή, μέριμνα για τις μητέρες που διένυαν την περίοδο της λοχείας κατά την ψήφιση του νόμου. Οι μη μισθωτές θα λαμβάνουν μηνιαίως ποσό ίσο με τον εκάστοτε ισχύοντα κατώτατο μισθό, που, σήμερα, ανέρχεται στα 830 ευρώ, με την προϋπόθεση ότι έχουν λάβει επίδομα κυοφορίας και λοχείας από τον e-ΕΦΚΑ και είναι ασφαλιστικά ενήμερες. Η αίτηση υποβάλλεται στη Δημόσια Υπηρεσία Απασχόλησης (Δ.ΥΠ.Α.) και, συγκεκριμένα, στην πλατφόρμα parentalbenefits.dypa.gov.gr εντός δύο μηνών από την επομένη της καταβολής του επιδόματος κυοφορίας και λοχείας του e-ΕΦΚΑ ή εντός δύο μηνών από την επομένη της ένταξης του παιδιού στην οικογένεια ή της τελεσιδικίας της δικαστικής απόφασης, αν πρόκειται για υιοθεσία. Διευκρινίζεται ότι, στις περιπτώσεις που ο/η αιτών/ούσα δεν είναι εγγεγραμμένος/η στο Ψηφιακό Μητρώο της Δ.ΥΠ.Α., είναι αναγκαία η εγγραφή στη νέα πλατφόρμα, μέσω ειδικής φόρμας, η οποία διατίθεται για τον σκοπό αυτό. Η είσοδος στην ειδική φόρμα πραγματοποιείται με τη χρήση κωδικών TAXIS και του ΑΜΚΑ. Η διαδικασία είναι γρήγορη και απλή, γλιτώνοντας ταλαιπωρία και χρονοβόρες διαδικασίες για τους δικαιούχους, καθώς, μέσω της διαλειτουργικότητας των συστημάτων μεταξύ της ΔΥΠΑ του ΕΦΚΑ και της ΑΑΔΕ, αντλούνται ηλεκτρονικά όλα τα απαραίτητα δικαιολογητικά για την επεξεργασία του αιτήματος προς διευκόλυνσή τους. Αν η ασφαλισμένη δεν είναι ασφαλιστικά ενήμερη κατά την υποβολή της αίτησης, εμφανίζεται ειδοποίηση ότι «δεν δύναται να υποβληθεί το αίτημα, λόγω έλλειψης ασφαλιστικής ενημερότητας», ώστε να προβεί άμεσα στην εξόφληση των οφειλών της και να υποβάλει στη συνέχεια κανονικά το αίτημά της. Οι αιτήσεις εξετάζονται με σειρά προτεραιότητας με βάση την ημερομηνία κατάθεσης και η καταβολή της παροχής ξεκινά από την πρώτη του επόμενου μήνα της αίτησης. Η υπουργός Εργασίας και Κοινωνικής Ασφάλισης, Δόμνα Μιχαηλίδου, σημειώνει τα εξής: «Στηρίζουμε τη μητρότητα με έργα και πράξεις και αυτό επιβεβαιώνεται και σήμερα με την ενεργοποίηση της πλατφόρμας για την καταβολή του επιδόματος μητρότητας και στις μη μισθωτές. Πλέον, όλες ανεξαιρέτως οι μητέρες είτε είναι μισθωτές είτε αυτοαπασχολούμενες, ελεύθερες επαγγελματίες και αγρότισσες, θα λαμβάνουν μια σημαντική στήριξη, που, σε κάποιες περιπτώσεις, θα φτάνει και τα 9.500 ευρώ. Συνεχίζουμε πάντα, με γνώμονα τη στήριξη της μητρότητας, τη στήριξη της γυναίκας». Από την πλευρά του, ο υφυπουργός Εργασίας και Κοινωνικής Ασφάλισης, Πάνος Τσακλόγλου, υπογραμμίζει τα ακόλουθα: «Σήμερα, ανοίγει η πλατφόρμα υποβολής αιτήσεων χορήγησης της ειδικής παροχής προστασίας μητρότητας για πρώτη φορά σε αυτοαπασχολούμενες και αγρότισσες, που θα μπορούν πλέον να λαμβάνουν για διάστημα εννέα μηνών παροχή ίση με τον κατώτατο μισθό, δηλαδή συνολικά 7.470 ευρώ. Την ειδική παροχή προστασίας μητρότητας θα λάβουν και αναδρομικά όσες απέκτησαν παιδί από τις 24 Σεπτεμβρίου 2023 μέχρι και σήμερα, ενώ ειδική πρόβλεψη υπάρχει και για όσες μητέρες απέκτησαν τέκνο με πράξη υιοθεσίας, μέσω παρένθετης μητέρας, αλλά και για τα ομόφυλα ζευγάρια. Το υπουργείο Εργασίας υλοποιεί τη δέσμευσή του για τη στήριξη της οικογένειας, στοχεύοντας στην εξίσωση των παροχών για όλες τις ασφαλισμένες, με στόχο τη συμφιλίωση μεταξύ της οικογενειακής και της επαγγελματικής ζωής, που συμβάλλει ταυτόχρονα και στην αντιμετώπιση του δημογραφικού προβλήματος. Πρόκειται για ένα μέτρο που εντάσσεται σε ένα ευρύτερο πλέγμα προστασίας και στήριξης της ελληνικής οικογένειας, καθώς, κατά την τελευταία τετραετία, ελήφθησαν σειρά μέτρων για τη διευκόλυνση της συμφιλίωσης εργασιακού και οικογενειακού βίου, όπως, για παράδειγμα, η θέσπιση του επιδόματος γέννας, η επέκταση χρονικά και ποσοτικά στα επιδόματα μητρότητας από έξι σε εννέα μήνες για τις μισθωτές του ιδιωτικού τομέα, η αύξηση των θέσεων σε παιδικούς και βρεφονηπιακούς σταθμούς και ολοήμερα σχολεία και η επέκταση του ωραρίου του τελευταίου, αλλά και η δημιουργία του θεσμού των “Νταντάδων της Γειτονιάς”». Τι ισχύει για ειδικές περιπτώσεις Στην περίπτωση υιοθεσίας, η καταβολή της ειδικής παροχής προστασίας μητρότητας εκκινεί από την τελεσιδικία της δικαστικής απόφασης υιοθεσίας ή από την ένταξη του τέκνου στην οικογένεια, ανεξάρτητα από το εάν η δικαιούχος έλαβε επίδομα λοχείας από τον e-ΕΦΚΑ. Την ειδική παροχή προστασίας μητρότητας δικαιούνται επίσης και όσες μητέρες απέκτησαν τέκνο με τη διαδικασία της παρένθετης μητρότητας, ακριβώς όπως συμβαίνει και στην περίπτωση των μητέρων με μισθωτή εργασία. Κατά απόλυτη αναλογία με τη μητέρα σε μισθωτή σχέση εργασίας, η μητέρα αυτοαπασχολούμενη ή αγρότισσα μπορεί να μεταβιβάσει έως επτά μήνες από την ειδική παροχή προστασίας της μητρότητας στον πατέρα, ανεξαρτήτως αν αυτός εργάζεται με σχέση εξαρτημένης εργασίας ιδιωτικού δικαίου ή είναι ελεύθερος επαγγελματίας ή αυτοαπασχολούμενος ή αγρότης. Το επίδομα μητρότητας λαμβάνουν και τα ομόφυλα ζευγάρια, αφού δηλωθεί ο δικαιούχος της ειδικής παροχής με κοινή δήλωση των συζύγων προς τον e-ΕΦΚΑ. Και σε αυτή την περίπτωση, ο δικαιούχος γονέας έχει τη δυνατότητα να μεταβιβάσει έως επτά μήνες από την ειδική παροχή προς τον άλλον γονέα, ανεξαρτήτως αν αυτός εργάζεται με σχέση εξαρτημένης εργασίας ιδιωτικού δικαίου ή είναι ελεύθερος επαγγελματίας ή αυτοαπασχολούμενος ή αγρότης."
    },
    {
        "title": "Παπαστεργίου: Η ψηφιακή διαδικασία εισόδου στα γήπεδα διαρκεί 10”",
        "body": "Για την επιστροφή στις κερκίδες τόσο για τους αγώνες της Super League 1, όσο και του ελληνικού Κυπέλλου ψηφιακά με εισιτήριο στο Gov.gr Wallet, μίλησε στο ΕΡΤnews o Υπουργός ψηφιακής διακυβέρνησης, Δημήτρης Παπαστεργίου. Για ένα μήνα το παλαιό σύστημα εισόδου θα είναι παράλληλο της νέας ψηφιακής ταυτοπροσωπίας «για να δοθεί η δυνατότητα σε όλους να μπορέσουν να εξοικειωθούν και να προσαρμοστούν στη νέα πραγματικότητα, με το τρίπτυχο της αλλαγής της νομοθεσίας, που από τον Φλεβάρη έφερε ορατά αποτελέσματα κατά της οπαδικής βίας», όπως είπε ο υπουργός. Μίλησε για διαδικασία 10 δευτερολέπτων χωρίς ουρές και απάντησε σε όλα τα ερωτήματα που σχετίζονται με το ψηφιακό εισιτήριο (tickets.gov.gr)  αναφορικά με την είσοδο ανηλίκων, αλλοδαπών και υπερήλικων, καθώς και εκείνων που δεν έχουν smart phone. «Από την ώρα που έχεις εισάγει το εισιτήριό σου στο Gov.gr Wallet, κάτι το οποίο μπορείς να το κάνεις νωρίτερα από την Κυριακή, απλά ανοίγεις το εισιτήριό σου, περνάς από τις μεταλλικές θύρες εισόδου (τουρνικέ), σκανάρεται και μπαίνεις σε μια διαδικασία που το πολύ διαρκεί 10 δευτερόλεπτα», είπε ο υπουργός, συμπληρώνοντας ότι το σημαντικό είναι ότι απαλλάσσονται εκατοντάδες αστυνομικοί, αλλά παράλληλα επιστρέφουν οικογένειες στα γήπεδα με σιγουριά ότι δίπλα τους δεν κάθεται στις κερκίδες άτομο από μαύρη λίστα». Προσέξαμε να μη δημιουργήσουμε περαιτέρω ουρές και αποφασίσαμε μαζί με τον Γιάννη Βρούτση να δοθεί για ένα μήνα παράταση στη λειτουργία του παλαιού συστήματος παράλληλα με τη λειτουργία του νέου συστήματος για να το μάθουμε. Οι ομάδες είναι έτοιμες, εμείς είμαστε έτοιμοι. Θα πρέπει και ο κόσμος, οι φίλαθλοι να συνηθίσουν αυτό το νέο τρόπο εισαγωγής», είπε ο υπουργός, προσθέτοντας ότι «η αρχή γίνεται στο ποδόσφαιρο και από το Σεπτέμβρη έπονται νέες αποφάσεις, Οι ομάδες και η αστυνομία λένε είναι πως και 50 άνθρωποι από τους 30.000 φιλάθλους που θα είναι σε ένα γήπεδο αν μείνουν απ έξω γιατί κάτι έγινε με το κινητό τους, δεν είχαν καταλάβει ότι έπρεπε να κατεβάσουν το ψηφιακό πορτοφόλι, είναι πρόβλημα, γι αυτό και δίνουμε περίοδο ανοχής». Δύο εκατομμύρια πολίτες χρησιμοποιούν την εφαρμογή Gov.gr Wallet επεσήμανε ο κ. Παπαστεργίου, και στη συνέχεια απάντησε σε ερωτήσεις. Στα 4 εκατομμύρια εγγεγραμμένους στο Εθνικό Μητρώο Επικοινωνίας, προστέθηκαν 200.000 το τελευταίο διάστημα. Αυτή την ώρα περίπου 10.000 άνθρωποι πέρασαν τα «διαρκείας» τους από τα 80.000 διαρκείας που υπάρχουν στο σύνολο, πράγμα το οποίο δείχνει ότι η διαδικασία προχωράει κανονικά», είπε ο υπουργός Ψηφιακής Διακυβέρνησης., Σχετικά με φίλαθλο που δεν έχει κωδικούς στο taxisnet, προβλέπεται ότι σκανάρεται το διαβατήριο. Για παιδιά κάτω από 15, «αγοράζουμε το εισιτήριο όπως το αγοράζαμε και το εισάγουμε στο δικό μας πορτοφόλι». Τα παιδιά πλέον μπορούν να γραφτούν και στο Εθνικό Μητρώο Επικοινωνίας στο Taxisnet και συνήθως έχουν κινητό, όπως αναφέρθηκε. Για άτομα άνω των 67 ετών και όσους δεν έχουν smartphone, θα υπάρχει ειδική θύρα στο γήπεδο ώστε η ταυτοποίηση να γίνεται με τον κλασικό τρόπο. Τα εμπορικά ζητήματα, όπως η μεταφορά ή μεταβίβαση εισιτηρίου αφορούν τις ΠΑΕ και όχι την κυβέρνηση και τα αρμόδια υπουργεία. Ισχύει ο νόμος του 15 περί ταυτοποίησης, είπε ο κ. Παπαστεργίου, αναφέροντας ότι κάποιες ομάδες είναι πολύ πιο αυστηρές ως προς την ταυτοποίηση εισιτηρίου διαρκείας τρίτου προσώπου». Για τις ταυτότητες προσωπικού Ενόπλων Δυνάμεων, ο υπουργός είπε ότι όσοι δεν έχουν πολιτικές ταυτότητες, μπορούν κανονικά να κατεβάσουν το Gov.gr Walletκαι να βάλουν μέσα το εισιτήριο. Τα γήπεδα άνοιξαν με μια νέα νομοθεσία, με αυτοματοποίηση των ποινών, με γκρίνια από τις ομάδες για τις αποφάσεις που πάρθηκαν. Παρόλα αυτά άνοιξαν πολύ πιο ήσυχα, πολύ πιο ήρεμα, είπε ο κ. Παπαστεργίου. Θέλουμε να δώσουμε τη δυνατότητα στις οικογένειες να ξέρουν πως αυτός ο οποίος κάθεται δίπλα δεν βρίσκεται σε μαύρη λίστα, πρόσθεσε. Κλείνοντας απάντησε σε ερώτηση σχετικά με τις νέες ταυτότητες, επισημαίνοντας ότι η διαδικασία αναφορικά με τα προσωπικά δεδομένα δεν ήταν εύκολη, αλλά ο φάκελος ετοιμάζεται ώστε «το τέλος της Άνοιξης θα μας βρει με προσωπικό αριθμό»."
    },
    {
        "title": "Media Αρχεία - ICTPLUS",
        "body": "Η απόλυτη κινηματογραφική επιτυχία του περασμένου χειμώνα «Φόνισσα», σε σκηνοθεσία της Εύας Νάθενα, έρχεται σε πρώτη πανελλήνια τηλεοπτική μετάδοση αποκλειστικά στην COSMOTE TV, την Κυριακή 21/4 στις 22:00, στο COSMOTE CINEMA 2HD. Η ταινία που αποτελεί μια συμπαραγωγή της COSMOTE TV εκτυλίσσεται σε ένα δυστοπικό νησί της Ελλάδας γύρω στο 1900. Πρωταγωνίστρια της ιστορίας είναι […]"
    },
    {
        "title": "Σταϊκούρας: Οι τέσσερις ενέργειες της Ελλάδας για να γίνουν «πράσινα» τα αεροδρόμιά της",
        "body": "«Tο υπουργείο Υποδομών και Μεταφορών ενθαρρύνει τη μετάβαση σε ένα ”πράσινο” μοντέλο αεροπορικών μεταφορών, που θα περιορίσει το περιβαλλοντικό αποτύπωμα του διαρκώς αυξανόμενου αριθμού μετακινήσεων», τόνισε ο υπουργός Υποδομών και Μεταφορών Χρήστος Σταϊκούρας στο «2024 ICAO Seminar on Green Airports», το οποίο πραγματοποιείται στην Αθήνα. Κατά την τοποθέτησή του, ο κ. Σταϊκούρας αναφέρθηκε στους τέσσερις άξονες που περιστρέφεται η προσπάθεια της Ελλάδας για να γίνουν περισσότερο «πράσινα» τα αεροδρόμιά της: -Ο νέος κανονισμός AFIR, που αφορά την ανάπτυξη υποδομής εναλλακτικών καυσίμων σε όλους τους τρόπους μεταφοράς. -Ο κανονισμός RefuelEU για την αεροπορία, που έχει ως στόχο να αυξήσει τη ζήτηση και την προσφορά βιώσιμων αεροπορικών καυσίμων, – Η στρατηγική των αεροδρομίων για την προσαρμογή τους στην κλιματική αλλαγή. – Η δυνατότητα των αεροδρομίων να χρησιμοποιούν ανανεώσιμες πηγές ενέργειας, μέσα από την ανάπτυξη πολιτικών και κινήτρων για τη μετάβαση σε καθαρότερες πηγές ενέργειας «Με αυτές τις πρωτοβουλίες χαράσσουμε ένα μονοπάτι που μας οδηγεί στην πράσινη μετάβαση στον τομέα των αερομεταφορών. Η Ελλάδα φιλοδοξεί να πρωτοστατήσει σε αυτή την προσπάθεια όχι μόνο γιατί αποτελεί μια δέσμευση της ΕΕ, αλλά γιατί συνιστά μια επιλογή που συμβαδίζει με το μοντέλο της βιώσιμης ανάπτυξης που προωθεί η ελληνική κυβέρνηση σε όλα τα πεδία του τομέα των μεταφορών», σημείωσε ο υπουργός Υποδομών και Μεταφορών. Ακολουθεί το πλήρες κείμενο της τοποθέτησης του Υπουργού Υποδομών και Μεταφορών, Χρήστου Σταϊκούρα σε άτυπη μετάφραση: Είναι μεγάλη τιμή που επιλέξατε φέτος την πατρίδα μας για τη διεξαγωγή του σεμιναρίου του Διεθνούς Οργανισμού Πολιτικής Αεροπορίας, το οποίο συγκεντρώνει το παγκόσμιο ενδιαφέρον της αεροπορικής κοινότητας. Ιδιαίτερα μάλιστα, όταν η θεματική του φετινού συνεδρίου αναδεικνύει ζητήματα που άπτονται της προστασίας του περιβάλλοντος. Μια πρόκληση ζωτικής σημασίας για το παρόν και το μέλλον, που μας αφορά όλους και θέτει στον κλάδο της πολιτικής αεροπορίας μπροστά σε νέα δεδομένα. Επιδιώκουμε: · ανάπτυξη αερολιμένων με χαμηλό ανθρακικό και περιβαλλοντικό αποτύπωμα, με έμφαση στα βιώσιμα αεροπορικά καύσιμα και την αξιοποίηση καθαρών πηγών ενέργειας , καθώς και · νέες λύσεις για την εξέλιξη των υποδομών στα αεροδρόμια με στόχο της κλιματική τους ανθεκτικότητα. Τα ζητήματα αυτά έχουν μια προφανή περιβαλλοντική διάσταση. Ταυτόχρονα, όμως, έχουν και σημαντικές οικονομικές, κοινωνικές, αλλά και επιστημονικές προεκτάσεις. Αυτή η συζήτηση αφορά άμεσα την Ελλάδα. Το 2023 η χώρα μας κατέγραψε ιστορικό ρεκόρ επιβατικής κίνησης ξεπερνώντας τα 72 εκατ. επιβάτες στα αεροδρόμια μας, σημειώνοντας αύξηση κατά 14% σε σχέση με το προηγούμενο έτος. Κατά τους πρώτους μήνες του 2024, η αυξητική τάση είναι ακόμη μεγαλύτερη. Επιπλέον, δεν αμφισβητείται ότι ο τομέας των μεταφορών είναι, μακράν, η μεγαλύτερη πηγή ρύπανσης από άνθρακα στην Ευρώπη. Σύμφωνα με προβλέψεις, έως το 2030, οι μεταφορές θα μπορούσαν να αντιπροσωπεύουν το 44% των εκπομπών της ΕΕ. Με βάση τα παραπάνω δεδομένα, το υπουργείο Υποδομών και Μεταφορών ενθαρρύνει τη μετάβαση σε ένα «πράσινο» μοντέλο αεροπορικών μεταφορών, που θα περιορίσει το περιβαλλοντικό αποτύπωμα του διαρκώς αυξανόμενου αριθμού μετακινήσεων. Ταυτόχρονα, μεριμνά για τη διαρκή ενίσχυση του επιπέδου ασφάλειας των αεροδρομίων, σε άμεση συνεργασία με τον Οργανισμό, ο οποίος στην πρόσφατη επιθεώρησή του αναγνωρίζει την πρόοδο που έχει συντελεστεί σε αυτό το δυναμικό πεδίο. Η Ελλάδα αύξησε τα επίπεδα αποτελεσματικής εφαρμογής των διεθνών προτύπων από το 69,1% στο 74,9%, όταν, παγκοσμίως, ο μέσος όρος βρίσκεται στο 69,3%.Και από αυτό το βήμα, θα ήθελα να εκφράσω, για ακόμη μια φορά, τη βούληση της πολιτικής ηγεσίας για περαιτέρω εμβάθυνση της συνεργασίας μας με σκοπό τη διατήρηση και ενίσχυση των προτύπων ασφάλειας και των ρυθμιστικών πολιτικών στον τομέα της αεροπορίας στην Ελλάδα. Εστιάζοντας στη θεματική του συνεδρίου , επιτρέψτε μου να σας παρουσιάσω τι έχει κάνει η Ελλάδα στην κοινή προσπάθεια να γίνουν περισσότερο «πράσινα» τα αεροδρόμιά μας. Οι ενέργειές μας αναπτύσσονται σε τέσσερις άξονες: 1. Νέος κανονισμός AFIR Στο πλαίσιο του σχεδίου προτάσεων «Fit for 55», η Ελλάδα και τα υπόλοιπα κράτη μέλη της Ευρωπαϊκής Ένωσης ψήφισαν έναν νέο Κανονισμό για την ανάπτυξη υποδομής εναλλακτικών καυσίμων σε όλους τους τρόπους μεταφοράς. Οι ειδικοί στόχοι του προτεινόμενου κανονισμού είναι: – να εξασφαλιστεί η ελάχιστη υποδομή για την υποστήριξη της απαιτούμενης χρήσης οχημάτων εναλλακτικών καυσίμων σε όλους τους τρόπους μεταφοράς και σε όλα τα κράτη μέλη για την επίτευξη των κλιματικών στόχων της ΕΕ. – να εξασφαλιστεί η πλήρης διαλειτουργικότητα της υποδομής. Όσον αφορά στην παροχή ηλεκτρικής ενέργειας, ο νέος κανονισμός θέτει στόχους για την ανάπτυξη της παροχής ηλεκτρικής ενέργειας στα αεροσκάφη, στα αεροδρόμια του πυρήνα του ΔΕΔ-Μ και στο εκτεταμένο δίκτυο. 2. Κανονισμός RefuelEU για την αεροπορία Ο κύριος στόχος του νέου κανονισμού RefuelEU για την αεροπορία, ως βασικό μέρος του κοινοτικού σχεδίου «Fit for 55», είναι να αυξήσει τη ζήτηση και την προσφορά βιώσιμων αεροπορικών καυσίμων, τα οποία έχουν χαμηλότερες εκπομπές CO2 από την κηροζίνη, διασφαλίζοντας παράλληλα ισότιμους όρους ανταγωνισμού σε ολόκληρη την αγορά αεροπορικών μεταφορών της ΕΕ. Η νέα νομοθεσία στοχεύει να θέσει τις αεροπορικές μεταφορές στην τροχιά των κλιματικών στόχων της ΕΕ για το 2030 και το 2050, καθώς τα βιώσιμα αεροπορικά καύσιμα είναι ένα από τα βασικά βραχυπρόθεσμα και μεσοπρόθεσμα εργαλεία για την απεξάρτηση των αερομεταφορών από τον άνθρακα. Η υποχρέωση των προμηθευτών αεροπορικών καυσίμων να διασφαλίζουν ότι όλα τα καύσιμα που διατίθενται στους φορείς εκμετάλλευσης αεροσκαφών στα αεροδρόμια της ΕΕ, να περιέχουν ένα ελάχιστο μερίδιο βιώσιμων αεροπορικών καυσίμων από το 2025 και από το 2030, ένα ελάχιστο μερίδιο συνθετικών καυσίμων, με αμφότερα τα μερίδια να αυξάνονται σταδιακά έως το 2050. Οι προμηθευτές καυσίμων θα πρέπει να ενσωματώσουν 2% βιώσιμα αεροπορικά καύσιμα το 2025, 6% το 2030 και 70% το 2050. 3. Στρατηγική των αεροδρομίων για την προσαρμογή στην κλιματική αλλαγή Η Ελλάδα σε συντονισμό με τη στρατηγική της ΕΕ για την προσαρμογή στην κλιματική αλλαγή (Εθνικός Κλιματικός Νόμος), υιοθέτησε μια νέα στρατηγική, η οποία περιλάμβανε και υποδομές ζωτικής σημασίας, όπως τα αεροδρόμια, προκειμένου να μετριαστούν οι επιπτώσεις της κλιματικής αλλαγής και να γίνουν ανθεκτικές στο κλίμα έως το 2050. 4. Δυνατότητα των αεροδρομίων να χρησιμοποιούν ανανεώσιμες πηγές ενέργειας Πολλά αεροδρόμια στην Ελλάδα έχουν τη δυνατότητα να χρησιμοποιούν ανανεώσιμες πηγές ενέργειας όπως ηλιακή, αιολική, αλλά και το υδρογόνο. Προσπαθούμε να αναπτύξουμε πολιτικές και κίνητρα για τη μετάβαση σε καθαρότερες πηγές ενέργειας και το διεθνές αεροδρόμιο Αθηνών διατηρεί στη χώρα μας την πρωτιά φιλόδοξων πρωτοβουλιών για την ελαχιστοποίηση του περιβαλλοντικού της αποτυπώματος. Η δέσμευσή του στην πρωτοβουλία «Route 2025», ώστε να επιτύχει καθαρές μηδενικές εκπομπές άνθρακα έως το 2025, πολύ νωρίτερα από τον στόχο της αεροπορικής βιομηχανίας για το 2050, αποτελεί οδηγό και για τα υπόλοιπα αεροδρόμια στην Ελλάδα. Με αυτές τις πρωτοβουλίες χαράσσουμε ένα μονοπάτι που μας οδηγεί στην «πράσινη» μετάβαση στον τομέα των αερομεταφορών. Η Ελλάδα φιλοδοξεί να πρωτοστατήσει σε αυτή την προσπάθεια όχι μόνο γιατί αποτελεί μια δέσμευση της ΕΕ, αλλά γιατί συνιστά μια επιλογή που συμβαδίζει με το μοντέλο της βιώσιμης ανάπτυξης που προωθεί η ελληνική κυβέρνηση σε όλα τα πεδία του τομέα των μεταφορών. Με αυτές τις σκέψεις, εύχομαι καλή επιτυχία στις εργασίες του Σεμιναρίου του ICAO και αναμένω με εξαιρετικό ενδιαφέρον τα συμπεράσματα σας."
    },
    {
        "title": "Έργο της RDC Informatics για το Ελληνικό Ανοικτό Πανεπιστήμιο",
        "body": "Η RDC Informatics επιλέχθηκε από το Ελληνικό Ανοικτό Πανεπιστήμιο ως ανάδοχος για το Έργο «Προμήθεια λογισμικού Διαδικτυακής επιτήρησης των εξ αποστάσεως εξετάσεων του ΕΑΠ». Πρόκειται για την προμήθεια προηγμένης πλατφόρμας λογισμικού με εξελιγμένα χαρακτηριστικά τεχνητής νοημοσύνης (ΑΙ) για τη διαδικτυακή επιτήρηση (tele-proctoring) των σπουδαστών του ΕΑΠ, κατά τη διάρκεια των εξ αποστάσεως εξετάσεων του Ιδρύματος. Το έργο έχει διάρκεια ένα έτος και αφορά την αξιοποίηση της πλατφόρμας διαδικτυακής επιτήρησης για 25.000 φοιτητές του Ιδρύματος και για το σύνολο των εξετάσεων που αυτοί θα συμμετάσχουν εντός 12 μηνών. Στο πλαίσιο του έργου θα παρασχεθούν υπηρεσίες τεχνικής υλοποίησης του συστήματος, ολοκλήρωσής του με το εξεταστικό σύστημα του ΕΑΠ, υπηρεσίες εκπαίδευσης στους διαχειριστές του ΕΑΠ καθώς επίσης και υπηρεσίες τεκμηρίωσης, τεχνικής υποστήριξης και συντήρησης των εφαρμογών σε όλη τη διάρκεια του έργου. Το τίμημα του έργου ανέρχεται σε 227.540€ συμπεριλαμβανομένου του ΦΠΑ κι εντάσσεται σε ευρύτερο έργο του ΕΑΠ, με τίτλο «Προμήθειες των Προγραμμάτων Σπουδών του ΕΑΠ». Η ανάληψη του έργου από την RDC Informatics επιβεβαιώνει την υψηλή ειδίκευσή της στα συστήματα ψηφιακής μάθησης (e-learning), ηλεκτρονικής αξιολόγησης (e-assessment) και διαδικτυακής επιτήρησης (e-proctoring) και συνολικά στις εφαρμογές λογισμικού που εξελίσσουν  τον ψηφιακό μετασχηματισμό εκπαιδευτικών διαδικασιών."
    },
    {
        "title": "Exanta: Με την AI στην αιχμή του δόρατος βρίσκει ευφυείς λύσεις για τις επιχειρήσεις",
        "body": "Η Εxanta δημιουργήθηκε ως τεχνοβλαστός του ΑΠΘ, μέσα από το εργαστήριο Επιστήμης Δεδομένων και Ιστού (Datalab) του Τμήματος Πληροφορικής. Βασικό αντικείμενο της εταιρείας είναι η παροχή καινοτόμων υπηρεσιών και προηγμένων λύσεων που βασίζονται στην Ανάλυση δεδομένων, την Κοινωνικο-κεντρική Επιστήμη δεδομένων και την αξιόπιστη Τεχνητή Νοημοσύνη. Τεχνολογικές start-ups: Αρχισαν… λιτότητα στις μετοχές που μοιράζουν στους υπαλλήλους Τα ιδρυτικά της μέλη είναι η καθηγήτρια στο Τμήμα Πληροφορικής, Αθηνά Βακάλη, που είναι και επιστημονικός σύμβουλος της Exanta, οι μεταδιδακτορικοί ερευνητές Βασίλης Ψωμιάδης, Παύλος Σερμπέζης και Ηλίας Δημητριάδης, ο διδακτορικός ερευνητής Γιώργος Βλαχάβας και ο ερευνητής Στέλιος Καραμανίδης. Η δημιουργία μιας εταιρείας ήταν μονόδρομος για την μεταφορά ερευνητικών αποτελεσμάτων και επιστημονικής τεχνογνωσίας, προκειμένου να γίνει η μετάβαση από την έρευνα στην παραγωγή ανταγωνιστικών προϊόντων/υπηρεσιών. Για να διαβάσετε την συνέχεια του άρθρου πατήστε ΕΔΩ"
    },
    {
        "title": "Βρετανία: Χωρίς επίβλεψη το ένα τρίτο των παιδιών 5-7 ετών στα social media",
        "body": "Το ένα τρίτο των παιδιών ηλικίας 5 με 7 ετών στη Βρετανία χρησιμοποιεί τα μέσα κοινωνικής δικτύωσης χωρίς επίβλεψη και το ένα τέταρτο από αυτά έχει smartphone, σύμφωνα με έκθεση που δημοσιεύθηκε σήμερα από τη βρετανική ρυθμιστική αρχή μέσων (Ofcom). Αν και το 42% των γονιών απάντησε ότι χρησιμοποιεί τα μέσα κοινωνικής δικτύωσης μαζί με τα παιδιά του, το 32% δήλωσε ότι τα παιδιά τα χρησιμοποιούν μόνα τους, σύμφωνα με την ετήσια έκθεση της Ofcom για τα παιδιά και τα μέσα ενημέρωσης. Παράλληλα αυξήθηκε το ποσοστό των γονιών που επεσήμανε ότι θα επιτρέψει στα παιδιά του να αποκτήσουν προφίλ σε μέσο κοινωνικής δικτύωσης προτού φτάσουν στην ηλικία που αυτό επιτρέπεται (στο 30% από 25% πέρυσι). «Αν και η ανησυχία των γονιών σε κάποια θέματα έχει αυξηθεί πολύ, η εφαρμογή των κανόνων μοιάζει να έχει περιοριστεί, εν μέρει λόγω της παραίτησής τους, καθώς θεωρούν ότι δεν είναι σε θέση να παρέμβουν στη διαδικτυακή ζωή των παιδιών τους», υπογραμμίζει η Ofcom. Την ώρα που η συζήτηση στη Βρετανία για τον τρόπο που θα πρέπει να ρυθμίζεται η πρόσβαση των παιδιών στις τεχνολογίες είναι έντονη, η χρήση των μέσων κοινωνικής δικτύωσης από τα παιδιά 5 με 7 ετών έχει αυξηθεί από πέρυσι – 38% έναντι 30%. Αξιοσημείωτη αύξηση παρατηρείται στη χρήση του Whatsapp, του TikTok, του Instagram και του Discord, αλλά και των διαδικτυακών παιχνιδιών, με το 41% των παιδιών αυτής της ηλικίας να τα χρησιμοποιούν, έναντι 34% πέρυσι. Περίπου το ένα τέταρτο των παιδιών ηλικίας 5 με 7 ετών έχουν smartphone, ενώ το 76% χρησιμοποιεί τάμπλετ. Τα τρία τέταρτα των γονιών των παιδιών αυτής της ηλικιακής ομάδας που χρησιμοποιούν το ίντερνετ επεσήμανε ότι τους έχει μιλήσει για τη διαδικτυακή ασφάλεια (76%). Η έκθεση αποκαλύπτει επίσης ότι το ένα τρίτο των παιδιών ηλικίας 8 με 17 ετών έχει παρακολουθήσει στο διαδίκτυο ανησυχητικό ή βλαπτικό περιεχόμενο τους τελευταίους 12 μήνες, όμως μόνο το 20% των γονιών δήλωσε ότι τα παιδιά τους τους έχουν πει ότι είδαν κάτι που τα τρόμαξε ή τα ανησύχησε. Τα κορίτσια είναι πιο εκτεθειμένα από τα αγόρια ίδιας ηλικίας σε βλαπτικές αλληλεπιδράσεις στο διαδίκτυο, είτε μέσω πλατφορμών μηνυμάτων (20% έναντι 14%) ή μέσω ιστότοπων κοινωνικής δικτύωσης (18% έναντι 13%)."
    },
    {
        "title": "VASA-1: Το νέο εργαλείο ΑΙ της Microsoft μετατρέπει φωτογραφίες σε βίντεο",
        "body": "Το νέο καινοτόμο εργαλείο Τεχνητής Νοημοσύνης που ανέπτυξε η Microsoft, με την ονομασία VASA-1, μπορεί να δημιουργήσει βίντεο με ήχο από μία μόνο εικόνα. Η νέα τεχνολογία κατάφερε να εντυπωσιάσει και να «κλέψει» τις εντυπώσεις, αν και δεν έλειψαν τα «καμπανάκια» ειδικών που προειδοποιούν ότι η χρήση του από λάθος χέρια μπορεί να περάσει το deepfake σε άλλο επίπεδο. Στην πράξη, το VASA-1 μπορεί από μία μόνο εικόνα και ένα ηχητικό κλιπ να δημιουργήσει συγκλονιστικά ρεαλιστικά πλάνα, με ρεαλιστικές κινήσεις και εκφράσεις των χειλιών «θολώνοντας» τα όρια μεταξύ αληθινών και κατασκευασμένων βίντεο. Ο αμερικανικός κολοσσός επισημαίνει ότι προχωρά στην εν λόγω τεχνολογία δίνοντας τη δέουσα προσοχή και σοβαρότητα και με πλήρη επίγνωση της δύναμης της τεχνολογίας. Όπως επισημαίνει, το VASA-1 «είναι ικανό όχι μόνο να παράγει πολύτιμο συγχρονισμό ήχου και εικόνας, αλλά και να καταγράφει ένα μεγάλο φάσμα συναισθημάτων και εκφραστικών αποχρώσεων του προσώπου και φυσικές κινήσεις του κεφαλιού που συμβάλλουν στην αντίληψη του ρεαλισμού». Το σύστημα παράγει βίντεο υψηλής ανάλυσης και μπορεί να δημιουργήσει ζωντανά βίντεο με ομιλούντα πρόσωπα σε πραγματικό χρόνο. Στην κατεύθυνση αυτή, θα μπορούσε να προσφέρει εκπαιδευτικά εργαλεία με ζωντανές ιστορικές φιγούρες ή εικονικούς βοηθούς που προσφέρουν υποστήριξη και θεραπευτικά οφέλη. Το ερώτημα των ειδικών και των ξένων μέσων ενημέρωσης είναι όμως τι θα μπορούσε να συμβεί αν «πέσει σε λάθος χέρια», αφού αυξάνονται οι ανησυχίες για εξαιρετικά πειστικά deepfakes ικανά να διαδώσουν παραπληροφόρηση και να υπονομεύσουν την εμπιστοσύνη του κόσμου. Ως εκ τούτου, η Microsoft τονίζει ότι μιλάμε ακόμη για ένα ερευνητικό εγχείρημα, σημειώνοντας ότι «Όπως και άλλες σχετικές τεχνικές δημιουργίας περιεχομένου, θα μπορούσε να εξακολουθήσει να γίνεται κατάχρηση για την πλαστοπροσωπία ανθρώπων. Είμαστε αντίθετοι σε οποιαδήποτε συμπεριφορά για τη δημιουργία παραπλανητικού ή επιβλαβούς περιεχομένου πραγματικών προσώπων» Εμφανίζεται δε καθησυχαστική, τονίζοντας ότι θα περιμένει ισχυρούς κανονισμούς πριν το λανσάρισμά του νέου εργαλείου."
    },
    {
        "title": "#JobDay Αφετηρία – Δήμος Παπάγου-Χολαργού από το skywalker.gr – Εργασία στην Ελλάδα",
        "body": "Το skywalker.gr – Εργασία στην Ελλάδα, διοργανώνει τη Δευτέρα 22 Απριλίου το #JobDay Αφετηρία σε συνεργασία με τον Δήμο Παπάγου-Χολαργού. Tο #JobDay Αφετηρία – Δήμος Παπάγου-Χολαργού πραγματοποιείται στο πλαίσιο της πρωτοβουλίας «Ξάδερφος Skywalker» και πρόκειται για μια ημερίδα που περιλαμβάνει εργαστήρια ανάπτυξης ατομικών δεξιοτήτων. Η δράση απευθύνεται σε αυτούς που επιθυμούν να βελτιώσουν τις δεξιότητές τους και στοχεύει στην ενδυνάμωση των ενδιαφερομένων στον εργασιακό τομέα. Πιο συγκεκριμένα: Το #JobDay Αφετηρία – Δήμος Παπάγου-Χολαργού θα διεξαχθεί στις 22 Απριλίου 2024 στην αίθουσα Μελίνα Μερκούρη του Δημαρχείου (Λεωφ. Περικλέους 55, Χολαργός), από τις 11:00 έως τις 15:00. Η είσοδος για το κοινό είναι ελεύθερη. Ακολουθεί το πρόγραμμα: 11:00-11:45: Τα social media στην αναζήτηση εργασίας, Λίλιαν Τσομπανέλη, Σύμβουλος Επαγγελματικού Προσανατολισμού (MSc), Μαθηματικός (BSc) 12:00-12:45: Σύνταξη αποτελεσματικού βιογραφικού σημειώματος, Σωτήρης Χατζηιωαννίδης, Εμπορικός Διευθυντής, skywalker.gr – Εργασία στην Ελλάδα 13:00-13:45: Ο ρόλος του LinkedIn στην αγορά εργασίας, Μυρτώ Θάνου, HR Manager Space Hellas και Ιωάννα Παπαγγελή, Human Resources Generalist Space Hellas 14:00-14:45: Ανάπτυξη επαγγελματικών ικανοτήτων (επικοινωνιακές, διαπροσωπικές ικανότητες), Ανδρομάχη Παπαγιαννάκη, Σύμβουλος Επαγγελματικού Προσανατολισμού στην εταιρία About Career Παρέχονται βεβαιώσεις παρακολούθησης σε όλους τους συμμετέχοντες. Θα τηρηθεί σειρά προτεραιότητας. Όσοι επιθυμούν να επισκεφτούν το #JobDay Αφετηρία – Δήμος Παπάγου-Χολαργού  μπορούν να δηλώσουν δωρεάν συμμετοχή στο https://jobdays.gr/jobday-afetiria-dimos-papagou-holargou24-forma-symmetoxis στην αντίστοιχη φόρμα."
    },
    {
        "title": "Φαίη Κοσμοπούλου (ΠΕΦ): Η Ελληνική φαρμακοβιομηχανία με τεχνολογίες αιχμής παράγει φάρμακα για 140 χώρες",
        "body": "Σε συνέχεια της παρουσίας της στο συνέδριο Digital Healthcare, η Φαίη Κοσμοπούλου Γενική Διευθύντρια της Πανελλήνιας Ένωσης Φαρμακοβιομηχανίας, μιλάει αποκλειστικά στο ICTweekly  και την Σοφία Μυττά για το παρόν και το μέλλον της βιομηχανίας. Αναλύει τον τρόπο που η Ελληνική Φαρμακοβιομηχανία έχει πρωτοπορήσει στην υιοθέτηση σύγχρονων τεχνολογιών η χρήση τους έχουν οδηγήσει στην ανάπτυξη του κλάδου και την διεύρυνση της εξαγωγικής της δραστηριότητας. ICTweekly: Πώς ο ψηφιακός μετασχηματισμός συμβάλει στην επιτάχυνση της ανάπτυξης της Φαρμακοβιομηχανίας στην Ελλάδα και ποιος ο βαθμός ψηφιακής προσαρμογής του κλάδου;  Φαίη Κοσμοπούλου: Η εγχώρια βιομηχανία φαρμάκου αποτελεί πρότυπο ψηφιακής μετάβασης στον κλάδο της βιομηχανίας. Χρησιμοποιεί τα υπολογιστικά νέφη, θέτει σε πρώτο πλάνο τα συστήματα ERP, ενώ στην παραγωγική διαδικασία κάνει χρήση αυτοματοποιημένων διαδικασιών και ρομποτικών συστημάτων. Την ίδια στιγμή επενδύει συστηματικά στην έρευνα και ανάπτυξη νέων ποιοτικών φαρμάκων με τη χρήση τεχνολογιών αιχμής και δημιουργεί τις απαραίτητες συνέργειες με πανεπιστημιακά και επιστημονικά ιδρύματα για την προαγωγή των ψηφιακών δεξιοτήτων και της τεχνολογίας . Είναι σαφές πως ο ψηφιακός μετασχηματισμός συμβάλει στην επιτάχυνση της ανάπτυξης του κλάδου. Ως ελληνική φαρμακοβιομηχανία παράγουμε ποιοτικά ελληνικά φάρμακα με τεχνολογίες αιχμής καλύπτοντας τις ανάγκες των Ελλήνων ασθενών και ταυτόχρονα εξάγουμε σε πάνω από 140 χώρες ποιοτικό ελληνικό φάρμακο. Οι εξαγωγές αυτές δεν θα ήταν εφικτές χωρίς τη χρήση νέων τεχνολογιών. Οι εξελίξεις στον κλάδο της τεχνολογίας είναι ραγδαίες και η ελληνική φαρμακοβιομηχανία παρακολουθεί της εξελίξεις και προσαρμόζεται σε αυτές. ICTweekly: Πώς αλλάζει ο ψηφιακός μετασχηματισμός την πολιτική φαρμάκου και τον κλάδο υγείας στη χώρα της; Φαίη Κοσμοπούλου: Ως χώρα έχουμε μια μοναδική ευκαιρία μπροστά της με την ορθή διαχείριση των κονδυλίων του Ταμείου Ανάκαμψης να μετασχηματίσουμε το Εθνικό Σύστημα Υγείας, το οποίο μπορεί να γίνει φιλικότερο της τον ασθενή και να βελτιώσει την εμπειρία του. Στο Ταμείο Ανάκαμψης περιλαμβάνονται της δράσεις που οδηγούν στο ψηφιακό άλμα του ΕΣΥ και βεβαίως εκσυγχρονίζουν και την πολιτική φαρμάκου στην Ελλάδα. Η ψηφιοποίηση του τομέα της υγείας περιλαμβάνει δράσεις ύψους 300 εκατ. ευρώ. Από την αναβάθμιση του συστήματος ηλεκτρονικής συνταγογράφησης, έως την πλήρη ανάπτυξη του Ατομικού Ηλεκτρονικού Φακέλου Υγείας (ΑΗΦΥ) που σήμερα παραμένει «κλειστός» στην πρωτοβάθμια φροντίδα υγείας, ώστε να αποτελέσει την κεντρική δομή πάνω στην οποία θα «χτιστεί» η ψηφιοποίηση του συστήματος υγείας. Παράλληλα περνάμε σε αυτό που ονομάζουμε «έξυπνο» οικοσύστημα υγείας. Αφορά στη ψηφιακή διασύνδεση των νοσοκομείων, στην κατάρτιση δεσμευτικών πρωτοκόλλων και μητρώων ασθενών, ενώ την ίδια στιγμή επεκτείνεται η  τηλεϊατρική με το πρόγραμμα «φροντίδα στο σπίτι». Επομένως το ΕΣΥ αλλάζει προς το καλύτερο και εκσυγχρονίζεται. ICTweekly: Η στελέχωση των ελληνικών Φαρμακοβιομηχανιών με εξειδικευμένο προσωπικό συναντά τα γνωστά προβλήματα της έλλειψης καταρτισμένου δυναμικού; Υπάρχει γενικότερη δυσκολία στις ευρωπαϊκές Φαρμακοβιομηχανίες ή είναι μόνο ελληνικό φαινόμενο; Φαίη Κοσμοπούλου: Η εγχώρια βιομηχανία φαρμάκου είναι ένας από τους πιο δυναμικούς κλάδους της ελληνικής οικονομίας, ενώ μέσω των επενδύσεων που δρομολογεί δημιουργεί νέες και καλά αμειβόμενες θέσεις εργασίας. Η αλήθεια είναι πως απαιτείται επιστημονική εξειδίκευση για την απασχόληση στον κλάδο, ωστόσο με τις επενδύσεις που υλοποιούνται συμβάλουμε στο brain gain. Στην επιστροφή δηλαδή επιστημόνων από το εξωτερικό πίσω στη χώρα μας. Επίσης, ανοίγουμε νέους επαγγελματικούς ορίζοντες σε νέους μαθητές και σπουδαστές στις πόλεις που δραστηριοποιούμαστε. Αυτόν τον καιρό διοργανώνουμε τις «Ημέρες Σταδιοδρομίες» στην Αρκαδία προκειμένου να ενημερώσουμε μαθητές και σπουδαστές για τις μεγάλες δυνατότητες που ανοίγονται στον τομέα της φαρμακοβιομηχανίας και μάλιστα τον τόπο καταγωγής τους.  Παρόμοιες εκδηλώσεις πρόκειται και στο μέλλον να πραγματοποιηθούν και σε άλλες πόλεις της χώρας ICTweekly: Τέλος, θα θέλαμε να μας μιλήσετε για το επενδυτικό πρόγραμμα της εγχώριας βιομηχανίας φαρμάκου. Τι περιλαμβάνει και ποια η συνεισφορά του στην ελληνική οικονομία και κοινωνία; Φαίη Κοσμοπούλου: Υλοποιούμε ένα δυναμικό επενδυτικό πρόγραμμα ύψους 1,2 δισ. ευρώ σε βάθος τετραετίας για την κατασκευή  νέων, παραγωγικών και ερευνητικών υποδομών. Οι επενδύσεις αυτές έχουν μοναδική πολλαπλασιαστική αξία στα δημόσια έσοδα, στο ΑΕΠ της χώρας και οδηγούν στη δημιουργία νέων και καλά αμειβόμενων θέσεων εργασίας. Σύμφωνα με μελέτη του ΙΟΒΕ (2021) για την φαρμακοβιομηχανία, η ανταποδοτικότητα της επένδυσης για τη δημιουργία νέων παραγωγικών μονάδων εκτιμάται στο 86% του ποσού της επένδυσης, ενώ και η αύξηση των εσόδων του Δημοσίου αντιστοιχεί στο 22,5% της επενδυτικής δαπάνης. Επίσης, σημαντική είναι η συμβολή της λειτουργίας των νέων μονάδων στο ΑΕΠ, με τη συνολική πολλαπλασιαστική επίδραση να αντιστοιχεί στο 129% της επενδυτικής δαπάνης. Εκτός όμως από τις σημαντικές επιδράσεις στην  οικονομία, οι επενδύσεις αυτές έχουν έντονο κοινωνικό πρόσημο. Οι επενδύσεις της ελληνικής φαρμακοβιομηχανίας διασφαλίζουν την επάρκεια φαρμάκων στην εγχώρια αγορά, θωρακίζουν το σύστημα υγείας και φαρμακευτικής φροντίδας προκειμένου να είναι σε θέση να αντιμετωπίζει έκτακτες κρίσεις, ενώ παράλληλα βελτιώνεται η  πρόσβαση των ασθενών σε ακόμη περισσότερες και αποτελεσματικότερες θεραπείες. Η ολοκλήρωση του επενδυτικού προγράμματος των ελληνικών φαρμακοβιομηχανιών θα μας φέρει ακόμη πιο κοντά στο στόχο της ανάδειξης της χώρας μας σε κόμβο φαρμακευτικής έρευνας και παραγωγής για την ΝΑ Ευρώπη."
    },
    {
        "title": "Η Kaizen Gaming πρωτοστατεί στην ανάπτυξη ταλέντων, επενδύει στη διεθνή αγορά",
        "body": "Η Kaizen Gaming μία από τις μεγαλύτερες εταιρείες Gametech παγκοσμίως, συμμετείχε στις εργασίες του 9ου Οικονομικού Φόρουμ των Δελφών με τρία ανώτατα στελέχη της: τον Παύλο Κανελλόπουλο, Chief Financial Officer, τη Στέλλα Βουλγαράκη, Chief People Officer, και τον Πάνο Κωνσταντόπουλο, Πρόεδρο του Kaizen Foundation, του διεθνούς κοινωφελούς οργανισμού, ο οποίος δημιουργήθηκε και χρηματοδοτείται αποκλειστικά από την Kaizen Gaming. Ο κ. Κανελλόπουλος συμμετείχε σε πάνελ με θέμα «Beyond Start-ups: Technology Leaders Shaping the Greek Ecosystem» όπου, μαζί με άλλους εκπροσώπους πρωτοπόρων εταιρειών στον τομέα της τεχνολογίας, μίλησε για τα στοιχεία που καθιέρωσαν την Kaizen Gaming ανάμεσα στις κορυφαίες. «Από το 2012 μέχρι σήμερα έχουμε καταφέρει να ξεπεράσουμε πολλές δυσκολίες. Η ευελιξία στον τρόπο σκέψης μας («agile mindset») μας επέτρεψε να παίρνουμε γρήγορες αποφάσεις σε ένα ταχύτατα μεταβαλλόμενο περιβάλλον. Δεν ακολουθήσαμε την πεπατημένη. Σε συνθήκες που άλλες εταιρείες περιόρισαν τις επενδύσεις τους εντός Ελλάδας, εμείς αποφασίσαμε να επεκταθούμε στο εξωτερικό και αποκτήσαμε ανταγωνιστικό πλεονέκτημα, επενδύοντας στο brand, την τεχνολογία και τους ανθρώπους μας», σημείωσε. Από την πλευρά της, η κα Στέλλα Βουλγαράκη συμμετείχε στη συζήτηση με θέμα «A Changing Workforce: Understanding the Generation Gap and Its Impact on Business», μαζί με επικεφαλής Ανθρώπινου Δυναμικού άλλων κορυφαίων εταιρειών. Σύμφωνα με την κα. Βουλγαράκη: «Το 95% των εργαζομένων της Kaizen Gaming ανήκει στις γενιές των Millennials και της Generation Z. Τι θέλουν αυτοί οι άνθρωποι; Γρήγορη εξέλιξη, ευκαιρίες για μάθηση και ανάπτυξη. Θέλουν αμφίδρομη επικοινωνία και να νιώθουν ότι είναι συμμέτοχοι στη λήψη των αποφάσεων». «Επενδύουμε συστηματικά σε εκπαιδεύσεις και εξατομικευμένα προγράμματα ανάπτυξης για τους ανθρώπους μας. Δημιουργούμε ευκαιρίες ανέλιξης εντός του οργανισμού. Περίπου 400 άτομα πήραν προαγωγή στην Kaizen Gaming τον περασμένο Μάρτιο και άλλα 200 μετακινήθηκαν εσωτερικά σε νέες θέσεις που επιθυμούσαν. Πραγματοποιούμε έρευνες, για να παρακολουθούμε τον παλμό και να ακούμε τις ιδέες των εργαζομένων. Ο CEO της εταιρείας ενημερώνει αδιάλειπτα τους ανθρώπους μας για όλες τις σημαντικές εξελίξεις στην εταιρεία και απαντά απευθείας στις ερωτήσεις τους». Τέλος, ο κ. Κωνσταντόπουλος μοιράστηκε τις εμπειρίες του στο πάνελ «Changing the culture of giving», όπου συζήτησε τον ρόλο της φιλανθρωπίας στην αντιμετώπιση παγκόσμιων προκλήσεων και τη σημασία της προώθησης των συνεργειών σε αυτόν τον τομέα. Ο κ. Κωνσταντόπουλος σημείωσε ότι: «Ως ανθρωποκεντρική εταιρεία, ιδρύσαμε το Kaizen Foundation με στόχο να προσφέρουμε περισσότερα. Θέλουμε η δράση του Ιδρύματος να είναι παγκόσμια, απαντώντας σε καίρια ζητήματα της κοινωνίας και του περιβάλλοντος. Στόχος μας είναι να ανταποκρινόμαστε άμεσα, χωρίς προσκολλήσεις και καθυστερήσεις, δίνοντας λύσεις γρήγορα στα πιο καίρια και φλέγοντα ζητήματα κάθε φορά. Αυτή η νοοτροπία της συνεχούς εξέλιξης και της ευελιξίας, είναι αυτό που μας κάνει να ξεχωρίζουμε και, πιστεύω, μπορεί να φέρει άλλον αέρα στον τομέα της φιλανθρωπίας». Παράλληλα, επεσήμανε: «Ο αντίκτυπος στην κοινωνία είναι πιο ουσιαστικός μέσα από τη συνεργασία». Σε αυτό το πλαίσιο ανακοίνωσε και ότι το Kaizen Foundation βρίσκεται σε προχωρημένες συζητήσεις με το UEFA Foundation For Children για την υλοποίηση κοινών δράσεων σε σειρά από χώρες."
    },
    {
        "title": "ΕΔΥΤΕ: ΗΦΑΙΣΤΟΣ - Εκσυγχρονισμός Υποδομών και Υπηρεσιών Ακαδημαϊκών & Ερευνητικών Ιδρυμάτων",
        "body": "Το Εθνικό Δίκτυο Υποδομών Τεχνολογίας και Έρευνας (ΕΔΥΤΕ Α.Ε. – GRNET), φορέας του Υπουργείου Ψηφιακής Διακυβέρνησης, ανακοινώνει την ολοκλήρωση της υλοποίησης της Πράξης «ΗΦΑΙΣΤΟΣ», επιτυγχάνοντας τον εκσυγχρονισμό των δικτυακών υποδομών και υπηρεσιών τεχνολογιών πληροφορικής και τηλεπικοινωνιών σε ακαδημαϊκά και ερευνητικά ιδρύματα και φοιτητικές εστίες της χώρας. Εκατοντάδες χιλιάδες χρήστες των ιδρυμάτων, από όλες τις γεωγραφικές περιφέρειες της χώρας, απέκτησαν πρόσβαση στο Δίκτυο ΕΔΥΤΕ σε ταχύτητες gigabit και εξειδικευμένες καινοτόμες υπηρεσίες τεχνολογιών πληροφορικής που δεν προσφέρονται από τα εμπορικά αντίστοιχα δίκτυα σήμερα. Μέσω των νέων αναβαθμισμένων υποδομών και υπηρεσιών που παρέχονται από την ΕΔΥΤΕ, επιτυγχάνεται η βελτιστοποίηση της διαλειτουργικότητας των δικτύων των ακαδημαϊκών και ερευνητικών ιδρυμάτων με το δίκτυο ΕΔΥΤΕ, προσφέροντας οικονομία κλίμακος στην προμήθεια και στη μακροχρόνια συντήρηση των υποδομών των ιδρυμάτων καθώς και εξοικονόμηση στα κόστη τηλεπικοινωνιακών υπηρεσιών. Τέλος, ωφελούμενοι είναι και οι φοιτητές, οι ερευνητές και το ακαδημαϊκό και διοικητικό προσωπικό των ιδρυμάτων, καθώς με την αναβάθμιση του εξοπλισμού και της υποδομής οπτικών ινών και συστημάτων τηλεφωνίας η εξυπηρέτηση και διαχείριση των καθημερινών εργασιών τους γίνεται με αποδοτικότερο και ταχύτερο τρόπο. Ως επέκταση, υποστηρίζεται η προηγμένη επιστημονική έρευνα για την ακαδημαϊκή και ερευνητική κοινότητα, ενισχύοντας την ανάπτυξη συνεργασιών με διεθνείς ερευνητικές ομάδες. Η Πράξη υλοποιήθηκε από την ΕΔΥΤΕ Α.Ε. – GRNET, στο πλαίσιο του Ε.Π. “Μεταρρύθμιση Δημόσιου Τομέα” στην προγραμματική περίοδο του ΕΣΠΑ 2014-2020, με τη συγχρηματοδότηση της Ελλάδας και της Ευρωπαϊκής Ένωσης. Η εγκατάσταση υποδομών και παροχή υπηρεσιών υποστήριξης σε ακαδημαϊκά και ερευνητικά ιδρύματα της χώρας αφορούν:"
    },
    {
        "title": "Κινητά τηλέφωνα & Tablets Αρχεία - ICTPLUS",
        "body": "Σηματοδοτώντας μια νέα εποχή για τις κορυφαίες προτάσεις της, η Motorola παρουσιάζει την πλέον εντυπωσιακή και ισορροπημένη σειρά συσκευών edge: τις motorola edge 50 ultra, motorola edge 50 pro και motorola edge 50 fusion. Μεταφέροντας τη συζήτηση στο τι είναι πραγματικά ουσιώδες σε ένα κορυφαίο smartphone, οι συσκευές αυτές προσφέρουν έναν εξυπνότερο συνδυασμό ιδανικών στοιχείων, […]"
    },
    {
        "title": "Κυκλοφόρησε η ετήσια έκδοση “Ηλεκτρονική Διακυβέρνηση 2023»",
        "body": "Κυκλοφόρησε, αρχικά σε ψηφιακή και σύντομα σε έντυπη μορφή, η τρίτη έκδοση «Ηλεκτρονική Διακυβέρνηση 2023». Στις 244 σελίδες της έχουν καταχωρηθεί 25 συνεντεύξεις υπουργών, και υφυπουργών, Γενικών Γραμματέων και επικεφαλής Φορέων της Δημόσιας Διοίκησης, με την υποστήριξη 22 χορηγών εταιρειών, που πρωταγωνιστούν στα δημόσια έργα ΤΠΕ/ICT. Η έκδοση, όπως και οι προηγούμενες, είναι μοναδική στο είδος της και σημείο αναφοράς για τα τεκταινόμενα στους τομείς της Ηλεκτρονικής Διακυβέρνησης, όπως αυτή εξελίσσεται τα τελευταία χρόνια. Στις συνεντεύξεις των υπουργών, που έχουν άμεση συμμετοχή στη διαμόρφωση του περιβάλλοντος της Ηλεκτρονικής Διακυβέρνησης, καταγράφονται οι κινήσεις που υλοποιούν την κυβερνητική στρατηγική στην Ηλεκτρονική Διακυβέρνηση. Παράλληλα λεπτομερείς αναφορές σε έργα και υλοποιήσεις του 2023 καταδεικνύουν την συστηματική τήρηση των χρονοδιαγραμμάτων που έχουν οριστεί, ώστε οι πόροι του Ταμείου Ανάκαμψης και Ανθεκτικότητας (Recovery and Resilience Facility – RRF) να «πιάσουν τόπο» στις βάσεις της ψηφιακής μετάβασης και του μετασχηματισμού της ελληνικής Δημόσιας Διοίκησης, Οικονομίας και κοινωνίας. Η Teamworks, μέσα από τα ψηφιακά και έντυπα μέσα ενημέρωσης που έχει δημιουργήσει και συνεχίζει να δημιουργεί και από τις ψηφιακές και φυσικές συνεδριακές και εκθεσιακής διοργανώσεις, υπηρετεί την ελληνική αγορά Τεχνολογιών Πληροφορικής και Ψηφιακών Επικοινωνιών εδώ και 25 χρόνια με συνέπεια και ολιστική προσέγγιση. Οι Εταιρείες Χορηγοί της 3ης έκδοσης «Ηλεκτρονική Διακυβέρνηση 2023» είναι οι: ADAPTIT, BEFON, COSMOS BUSINESS SYSTEMS, COSMOTE, DATAVERSE, DELOITTE, DOTSOFT, HP, HUAWEI, INFO QUEST TECHNOLOGIES, INTRACOM TELECOM, INTRAKAT, MPASS, NETCOMPANY-INTRASOFT, ODYSSEY, ORACLE, OTS, PARTNERNET, PROFILE, Q&R, SPACE HELLAS | SINGULARLOGIC, UNI SYSTEMS Ξεφυλλίστε ΕΔΩ την ψηφιακή έκδοση «Ηλεκτρονική Διακυβέρνηση 2023»."
    },
    {
        "title": "Εξαγορές - Συγχωνεύσεις Αρχεία - ICTPLUS",
        "body": "Η ΔΕΗ ανακοίνωσε την ολοκλήρωση της εξαγοράς της Κωτσόβολος από την Currys plc με την οποία επιταχύνει σημαντικά τον μετασχηματισμό της σε έναν ολοκληρωμένο πάροχο προϊόντων και υπηρεσιών στην αγορά της λιανικής. Η εξαγορά ολοκληρώθηκε έναντι αντιτίμου που αντιστοιχεί σε αξία επιχείρησης €200 εκατ., χωρίς να λαμβάνεται υπόψη ο δανεισμός, τα ταμειακά διαθέσιμα της εταιρείας […]"
    },
    {
        "title": "Ψηφιακή πλατφόρμα για την ενδοσχολική βία - Ψηφιοποιείται το θέμα των απουσιών",
        "body": "Την εθνική στρατηγική και την εκστρατεία ενημέρωσης για την καταπολέμηση της ενδοσχολικής βίας και του bullying παρουσίασε την Τρίτη ο πρωθυπουργός, Κυριάκος Μητσοτάκης στο 3ο Γυμνάσιο Πολίχνης. Στην εκδήλωση προβλήθηκε ένα σκληρό σποτ, όπως το χαρακτήρισε ο υπουργός Παιδείας Κυριάκος Πιερρακάκης προκειμένου να αναδειχθεί η αλήθεια, ενώ αναφέρθηκε και στην πλατφόρμα στην οποία θα δηλώνονται τα περιστατικά ενδοσχολικού εκφοβισμού, για την οποία τόνισε πως από μόνη της δεν επαρκεί. Η καμπάνια έχει ως στόχο να μπορέσει κάποιος να πει τη δική του ιστορία. «Θέλουμε να ενοχοποιήσουμε τη βία στα σχολεία», υπογράμμισε ο Κυριάκος Πιερρακάκης. Αμέσως μετά, παρουσίασε την ειδική ψηφιακή πλατφόρμα για την ενδοσχολική βία και τον εκφοβισμό. Ανάμεσα στα στοιχεία που περιλαμβάνονται στην πλατφόρμα υπάρχει και ένα ερωτηματολόγιο της καταγραφής του εκάστοτε περιστατικού, ενώ υπάρχει σχετική καρτέλα με την περιγραφή της βίας, δηλαδή αν πρόκειται για ψυχολογική, σωματική κλπ. Διπλασιάστηκαν οι ψυχολόγοι στα σχολεία, σύμφωνα με τον υπουργό Παιδείας, κάτι που θα αναδείξει ακόμα περισσότερο το πρόβλημα της ενδοσχολικής βίας, ενώ αναμένεται οι ψυχολόγοι να συμβάλουν στη μείωση του αριθμού των περιστατικών. Τόνισε επίσης πως θα ακολουθήσει διαδικασία επιμόρφωσης των εκπαιδευτικών όλων των σχολείων της χώρας. «Πρέπει να καλλιεργήσουμε μία κουλτούρα κοινωνικού κεφαλαίου, σεβασμού και αλληλεγγύης μέσα στο σχολείο», υπογράμμισε ο υπουργός. Στη συνέχεια, εξήγησε τις δράσεις του ενεργού πολίτη ενώ αναφέρθηκε πως μέσα στο πλαίσιο αυτό εντάσσονται και οι σχολικές εκδρομές. Ο νέος σχολικός κανονισμός Παρουσίασε τον νέο σχολικό κανονισμό λειτουργίας των σχολείων, ο οποίος θα ισχύει από τον Σεπτέμβριο. Τόνισε μάλιστα, πως οι γονείς των παιδιών θα πρέπει να υπογράψουν τον σχετικό κανονισμό. Ψηφιοποιείται το θέμα των απουσιών, ενώ εξήγησε πως «πρέπει να θεραπευτεί το συγκεκριμένο πρόβλημα», ενώ θα απαγορεύεται η διαγραφή απουσιών ενός μαθητή από τον σύλλογο των καθηγητών. Θα επανέλθει ο διαχωρισμός μεταξύ δικαιολογημένων και αδικαιολόγητων απουσιών. Δεν θα υπάρχουν πλέον οι 114 αδικαιολόγητες απουσίες. Θα υπάρχει προσμέτρηση για καθυστέρηση. Μέχρι τις δύο ημέρες θα μπορούν να τις δικαιολογούν οι γονείς, ενώ για τις επιπλέον θα απαιτείται ιατρική γνωμάτευση. Αναφορικά με τα κινητά τηλέφωνα, ο Κυριάκος Πιερρακάκης τόνισε ότι το κινητό τηλέφωνο με τα πολύ βαριά περιστατικά «πάνε μαζί». «Αυτόν τον κύκλο, πρέπει να τον σπάσουμε», υπογράμμισε. Οι συνέπειες όταν χρησιμοποιείται κινητό τηλέφωνο σε περιστατικά ενδοσχολικής βίας θα είναι η αποβολή μίας έως πέντε ημερών, αυτοτελώς από τον σύλλογο καθηγητών. Σε περίπτωση που υπάρξει ανάρτηση-διαρροή στο διαδίκτυο προσωπικών στιγμών μαθητών, τότε η συνέπεια θα είναι η ακαριαία αλλαγή σχολικού περιβάλλοντος. Αμέσως μετά, ο πρωθυπουργός Κυριάκος Μητσοτάκης ανέβηκε στο βήμα και άκουσε μαρτυρίες από μαθητές και εκπαιδευτικούς."
    },
    {
        "title": "Πληροφορική Αρχεία - ICTPLUS",
        "body": "«Θα έχουμε εγκατάσταση των διαδραστικών πινάκων σε όλη τη χώρα μέχρι τον Σεπτέμβριο για όλες τις τάξεις, από την Ε’ Δημοτικού μέχρι και τη Γ’ Λυκείου», είπε ο υπουργός Παιδείας Κυριάκος Πιερρακάκης"
    },
    {
        "title": "ΤΑΙΠΕΔ: Πράσινο φως για το κέντρο logistics της Φυλής",
        "body": "Εντός των επομένων ημερών αναμένεται η εκκίνηση του διαγωνισμού για την ανάπτυξη του νέου Εμπορευματικού Κέντρου (Logistics Center) στον Δήμο Φυλής. Χθες στη συνεδρίασή του ΔΣ του ΤΑΙΠΕΔ εγκρίθηκε η πρόσκληση εκδήλωσης ενδιαφέροντος, η οποία τελεί υπό την αίρεση της έγκρισης της απόφασης από το Δημοτικό Συμβούλιο του Δήμου Φυλής. Πάντως, είχε προηγηθεί η υπογραφή της σχετικής υπουργικής απόφασης από τον υφυπουργό Περιβάλλοντος, Νίκο Ταγαρά. Ο επενδυτής που θα επιλεγεί από τη διαδικασία αυτήν θα δημιουργήσει το Logistics Center σε ακίνητο έκτασης 450 στρεμμάτων που θα του παραχωρήσει ο Δήμος Φυλής για 35 χρόνια. Η δημιουργία του Logistics Center, σύμφωνα με την αναθέτουσα αρχή, το ΤΑΙΠΕΔ, αναμένεται να κοστίσει 150 έως 200 εκατ. ευρώ, με στόχο να καταστεί ένα σύγχρονο κέντρο φιλοξενίας των μεταφορέων και διαμεταφορέων που σήμερα στεγάζονται στον Ελαιώνα Για να διαβάσετε την συνέχεια του άρθρου πατήστε ΕΔΩ"
    },
    {
        "title": "Υπεγράφη σύμβαση για την κατασκευή του Νέου Ογκολογικού Νοσοκομείου Θεσσαλονίκης",
        "body": "Υπεγράφη, την Πέμπτη 18 Απριλίου 2024, στο Υπουργείο Εθνικής Άμυνας σύμβαση μεταξύ του Ταμείου Εθνικής Άμυνας (Τ.ΕΘ.Α.) και του Υπουργείου Υγείας για την παραχώρηση έκτασης 150 στρεμμάτων (150.000 τ.μ.) του πρώην Στρατοπέδου «Καρατάσιου Α’» με σκοπό την κατασκευή του Νέου Ογκολογικού Νοσοκομείου Θεσσαλονίκης. Η επίσημη παραχώρηση του πρώην Στρατόπεδου αποτελεί το πρώτο μεγάλο βήμα για την ανέγερση του Νέου Ογκολογικού Νοσοκομείου Θεσσαλονίκης, το οποίο θα είναι το πιο σύγχρονο στα Βαλκάνια και θα βρίσκεται σε πολύ μικρή απόσταση από το «Παπαγεωργίου» και το 424 ΓΣΝ. Η παραχωρούμενη έκταση βρίσκεται στο Δήμο Παύλου Μελά στην Πολίχνη Θεσσαλονίκης, ακριβώς απέναντι από τα ήδη υφιστάμενα Νοσοκομεία ΠΑΠΑΓΕΩΡΓΙΟΥ και 424 ΓΣΝΕ (Γενικό Στρατιωτικό Νοσοκομείο Εκπαιδεύσεως). Το σημείο αυτό επιλέγεται ως βέλτιστη λύση χωροθέτησης, καθώς γειτνιάζει με τα 2 προαναφερθέντα μεγάλα Νοσοκομεία επί της περιφερειακής οδού Θεσσαλονίκη. Με τη σημερινή σύμβαση μπαίνει σε τροχιά υλοποίησης η κυβερνητική εξαγγελία της Κυβέρνησης του Κυριάκου Μητσοτάκη για κατασκευή του Νέου Ογκολογικού Νοσοκομείου Θεσσαλονίκης, το οποίο θα συμβάλλει καθοριστικά στην παροχή ποιοτικότερων υπηρεσιών υγείας στη Βόρεια και Κεντρική Ελλάδα. Μετά την υπογραφή της σύμβασης, ο Υφυπουργός Υγείας Μάριος Θεμιστοκλέους δήλωσε: «Οι δεσμεύσεις μας γίνονται πράξη. Η έναρξη αυτού του εγχειρήματος είναι η υλοποίηση της δέσμευσης από μέρους της Κυβέρνησής μας προς τους πολίτες της Βόρειας Ελλάδας. Αυτό το νοσοκομείο θα λειτουργεί ως πρότυπο σε όλη την περιοχή των Βαλκανίων στον τομέα της υγείας, παρέχοντας υπηρεσίες υψηλού επιπέδου. Το έργο περιλαμβάνει τη μετεγκατάσταση και τη λειτουργία ενός ογκολογικού συγκροτήματος που θα αποσκοπεί στη διάγνωση, τη θεραπεία και την προαγωγή της υγείας. Το νοσοκομείο θα είναι δυναμικότητας 425 κλινών, εξοπλισμένο με την τελευταία λέξη της ιατρικής τεχνολογίας, εξασφαλίζοντας πιο αποτελεσματικές υπηρεσίες και σύγχρονες μεθόδους θεραπείας. Στο συγκρότημα θα λειτουργήσει και μονάδα ανακουφιστικής φροντίδας για ασθενείς τελικού σταδίου. Θα είναι το πρώτο έργο ΣΔΙΤ που θα γίνει στον τομέα της υγείας στη χώρα μας. Θα ήθελα να ευχαριστήσω θερμά το Ταμείο Εθνικής Άμυνας για την πολύτιμη παραχώρηση του πρώην Στρατοπέδου, τον Υπουργό Εθνικής Άμυνας κ. Νίκο Δένδια και τον Υφυπουργό κ. Γιάννη Κεφαλογιάννη για την αποτελεσματική συνεργασία μας». O υφυπουργός Εθνικής Άμυνας Γιάννης Κεφαλογιάννης δήλωσε: «Η Υπογραφή της Σύμβασης παραχώρησης 150 στρεμμάτων του πρώην Στρατοπέδου ΚΑΡΑΤΑΣΙΟΥ Α’, μεταξύ του Ταμείου Εθνικής Άμυνας και του Υπουργείου Υγείας, ανοίγει το δρόμο για την κατασκευή του Νέου Ογκολογικού Νοσοκομείου Θεσσαλονίκης. Πρόκειται για ένα έργο εμβληματικού χαρακτήρα, με τεράστιο κοινωνικό αποτύπωμα στη Βόρεια και Κεντρική Ελλάδα, με το οποίο γίνεται πράξη ακόμη μια προεκλογική δέσμευση της Κυβέρνησης με την καθοριστική συμβολή του Υπουργού Εθνικής Άμυνας κ. Νίκου Δένδια. Θα ήθελα να συγχαρώ το Ταμείο Εθνικής Άμυνας για την συνεισφορά του στην υλοποίηση αυτής της σπουδαίας παραχώρησης, η οποία αποδεικνύει με τον πιο έμπρακτο τρόπο το βαθιά κοινωνικό πρόσημο των Ενόπλων Δυνάμεων που στέκονται πάντοτε δίπλα στην κοινωνία, όπου και όποτε παραστεί ανάγκη, συμβάλλοντας καθοριστικά στην προάσπιση της ευημερίας των πολιτών και την ισότιμη πρόσβασή τους στο ύψιστο αγαθό της ιατρικής περίθαλψης. Παράλληλα, διασφαλίσαμε σημαντικά αντισταθμιστικά οφέλη για το Ταμείο Εθνικής Άμυνας, αποδεικνύοντας ότι αξιοποιούμε με τον καλύτερο δυνατό τρόπο την ακίνητη περιουσία των Ενόπλων Δυνάμεων»."
    },
    {
        "title": "Aναγνωστόπουλος: Κατάργηση πιστοποιητικών στο δημόσιο – Ποια θα δίνονται αυτόματα",
        "body": "Στις καταργήσεις εντύπων που χρειάζονταν για την πραγματοποίηση συναλλαγών, αναφέρθηκε ο Δημοσθένης Αναγνωστόπουλος, Γενικός Γραμματέας Πληροφοριακών Συστημάτων και Ψηφιακής Διακυβέρνησης, μιλώντας στο ΕΡΤΝews. «Η εξυπηρέτηση του πολίτη σημαίνει πρέπει να γνωρίζει λιγότερα για το τι χρειάζεται να κάνει η δημόσια διοίκηση, να γνωρίζει λιγότερα για τα πιστοποιητικά τα οποία χρειάζεται να εκδοθούν» δήλωσε χαρακτηριστικά ο κ. Αναγνωστόπουλος. «Για το λόγο αυτό κάναμε μια σημαντική νομοθετική προσπάθεια όπου θα μπορέσουμε να καταργήσουμε πιστοποιητικά με την απλή λογική ότι θεσμοθετούμε ότι το Δημόσιο θα το δίνει από μια υπηρεσία του, σε μια άλλη αυτόματα, μέσω της διαλειτουργικότητας, όπως λέμε δηλαδή του τεχνικού αυτού όρου, έτσι ώστε να μη χρειάζεται ο πολίτης να κάνει κάτι ο ίδιος. Αυτό το οποίο θεσμοθετούμε με αυτό το νομοσχέδιο είναι ότι αυτό που κάνουμε θα οδηγήσει και θα καταργήσει πιστοποιητικά», συμπλήρωσε. «Να δώσω ένα παράδειγμα. Σε συνεργασία με την ΑΑΔΕ, παραδείγματος χάριν, υπάρχει το πιστοποιητικό φορολογικής ενημερότητας. Ήδη ένα εκατομμύριο τουλάχιστον ενημερότητες ετησίως αντλούνται ηλεκτρονικά. Το κάνουμε δηλαδή τα τελευταία πέντε χρόνια. Αυτό σημαίνει ότι οι φορείς του δημοσίου για να πληρώσουν κάποιον φοιτητή, παραδείγματος χάριν σε ένα πανεπιστήμιο, δεν του ζητάνε να προσκομίσει ένα πιστοποιητικό, γίνεται αυτόματα. Αυτό το πράγμα αν το κάνουν συνολικά για τους φορείς του δημοσίου, γιατί κάποιοι λίγοι ακόμα έχουν το πάρουν αυτόματα, τότε δεν θα υπάρχει η ανάγκη να εκδίδεται αυτό» ανέφερε επίσης ο κ. Αναγνωστόπουλος. «Το μόνο πράγμα που θα χρειάζεται να γνωρίζει ο πολίτης είναι να μην χρωστά στην εφορία, το οποίο είναι η απλή έννοια, χωρίς να μιλάμε κάθε φορά για το πιστοποιητικό φορολογικής ενημερότητας. Ας πούμε οικογενειακής κατάστασης για ένα σύνολο από χρήσεις, αυτόματα μια δημόσια υπηρεσία θα μπορεί να το λαμβάνει αυτό, έτσι ώστε να μη χρειάζεται το πολίτης να το προσκομίζει ούτε ψηφιακά, ούτε σε έντυπη μορφή με κανένα τρόπο και είναι κάτι το οποίο το κάνουμε, απλώς το θεσμοθετούμε κιόλας και επίσημα» υπογράμμισε. Και συνέχισε: «Σε πάρα πολλές περιπτώσεις αυτά τα στοιχεία αντλούνται αυτόματα. Παραδείγματος χάρη, να είσαι επιλέξιμος για ένα επίδομα, μια οικονομική ενίσχυση, το πόσα παιδιά έχεις το παίρνουμε αυτόματα ως πληροφορία, δεν χρειάζεται το δημόσιο κάθε φορά να υποχρεώνει τον πολίτη να το προσκομίζει. Όμως υπάρχουν ακόμα κάποιες περιπτώσεις όπου χρειάζεται ο πολίτης να το προσκομίσει Και σε αυτές λοιπόν θα βάλουμε τον πολίτη να μην κάνει απολύτως τίποτα. Θα αντλεί το δημόσιο τα στοιχεία αυτά μια υπηρεσία από την άλλη, έτσι ώστε να οδηγήσουμε αυτό το οποίο λέμε σε εισαγωγικά κατάργηση των πιστοποιητικών». Αναφερόμενος στο πόσες ηλεκτρονικές συναλλαγές έγιναν το 2023, απάντησε πως: «Το 23 καταφέραμε και φτάσαμε ένα δισεκατομμύριο 450 εκατομμύρια ηλεκτρονικές συναλλαγές, αύξηση 226 εκατομμύρια από το 22. Ξεκινήσαμε το 19, που μετράμε περίπου γύρω στα 40 εκατομμύρια συναλλαγές και έχουμε φτάσει στο 1 δισεκατομμύριο 450 εκατομμύρια. Και το σημαντικό είναι ότι οι περισσότερες από αυτές είναι συναλλαγές που κάνει το δημόσιο, ας πούμε στο παρασκήνιο, για να εξυπηρετεί εσάς, εμένα και τους τηλεθεατές μας, για να αντλεί στοιχεία από την μια δημόσια υπηρεσία στην άλλη, χωρίς να κάνει τίποτα ο πολίτης. «Μπορώ να σας πω ότι εργαζόμαστε πολύ εντατικά στο Υπουργείο και με τον κ. Παπαστεργίου και την κατεύθυνση αυτή δεν μπορώ να σας ορόσημο, αλλά μπορώ να σας πω τα πιο σημαντικά πράγματα θα τα κάνουμε συνεχώς με μεγαλύτερη προτεραιότητα, προκειμένου να μην χρειάζεται πολίτης και η επιχείρηση να ενισχύεται η επιχειρηματικότητα να κάνει κάτι. Να δώσω ένα ακόμα παράδειγμα, αν θέλετε. Θα θυμάστε ότι υπάρχουν κάποιες περιπτώσεις όπου χρειάζεται ακόμα να προσκομίζεται το περιβόητο φωτοαντίγραφο ταυτότητας και μάλιστα επικυρωμένο σε κάποιες περιπτώσεις. Άρα λέγαμε σε κάποια υπηρεσία που χρειάζεται να πάμε που έχει ένα φωτοτυπικό κοντά, ξέχασα να βγάλω αντίγραφο της ταυτότητας. Αυτό το πράγμα καταργείται οριστικά με τον νόμο που πέρασε. Ψηφίστηκε την προηγούμενη Τετάρτη οριστικά. Σημαίνει ότι το Δημόσιο θα μπορεί να αντλεί τα στοιχεία του δελτίου ταυτότητας χωρίς να κάνει κάτι ο πολίτης, ούτε αντίγραφα, ούτε τίποτα περισσότερο» σημείωσε. Ανέφερε επίσης δύο παρατηρήσεις: «Υπάρχει ήδη το wallet δυνατότητα που ενημερώνεται αυτόματα. Θα δείτε ότι υπάρχει μια επιλογή που λέει ταυτότητα όπου σου βγάζει αντίγραφο ταυτότητας και μπορείς να το στείλεις σε όποιο δημόσιο φορέα θέλεις για να κάνεις την δουλειά σου και ψηφιακά. Και ακόμα πιο σημαντικό, κατά τη γνώμη μου. Ο πολίτης δεν πρέπει να δίνει το αντίγραφο ταυτότητάς του για κάποιο σκοπό που δεν είναι ξεκάθαρα κατοχυρωμένος από το νόμο, ακόμα και το ψηφιακό αντίγραφο. Τι κερδίζουμε έτσι: Πρώτον, το ψηφιακό αντίγραφο δεν περιλαμβάνει στοιχεία τα οποία είναι καθαρά προσωπικά, μην πω και ευαίσθητα, όπως παραδείγματος χάρη η ομάδα αίματος. Θυμάστε παλιότερα που ήταν αυτή η ομάδα το δελτίο ταυτότητας και κάποιος το έβγαζε αντίγραφο και μπορούσε να το κρατήσει; Αυτό είναι λάθος. Δεν πρέπει να δίνουμε αντίγραφο ταυτότητας και με τη νέα διαδικασία που θεσμοθετούμαι, το αντίγραφο ταυτότητας περιλαμβάνει μόνο τα απολύτως απαραίτητα στοιχεία, τα οποία προσδιορίζουν κάθε πολίτη μοναδικά. Άρα δεν προσδιορίζει, δεν περιλαμβάνει άλλα στοιχεία, ούτε το ύψος που λέγαμε παλιότερα». Όπως δήλωσε ο κ. Αναγνωστόπουλος για τα εισιτήρια στα γήπεδα: «Το πρόβλημα το οποίο έπρεπε να λύσουμε είναι ότι θα πρέπει ο πολίτης, όποιος εισέρχεται στο γήπεδο, φίλαθλος, δηλαδή να ξέρουμε ποιος είναι. Συνεργαστήκαμε επί μακρόν για τον σκοπό αυτό. Η λύση είναι να έχουμε στο Wallet, το οποίο είναι ένα εργαλείο το οποίο έχουν πια 1.700.000 περίπου πολίτες στο κινητό τους τηλέφωνο, να έχει τα εισιτήρια μέσα. Και επίσης έχει μια βασική δυνατότητα η οποία μας εξασφαλίζει ότι το Wallet είναι μόνο το δικό μας και δεν μπορεί κάποιος να έχει το δικό μας Wallet στο δικό του κινητό τηλέφωνο. Άρα όποιος έχει στο δικό του κινητό τηλέφωνο το Wallet σίγουρα είναι ο ίδιος ο οποίος εισέρχεται στο γήπεδο. Βάζουμε μια εξαιρετικά απλή διαδικασία, το εισιτήριο μέσα στο Wallet. Απλώς δηλαδή όταν το αγοράζουμε σκανάρουμε τον κωδικό και μετά προσθέτουμε συν στο Wallet για να μπει μέσα. Και με τον τρόπο αυτό θα είμαστε σίγουροι ότι όποιος μπαίνει μέσα στο γήπεδο θα είναι πραγματικά ο ίδιος που το έχει, που έχει ταυτοποιηθεί, που δηλώνει ότι μπαίνει. Για φέτος όμως και επειδή πρέπει να έχουμε μια περίοδο προσαρμογής για να μπορέσουν και οι άνθρωποι οι οποίοι θα χρησιμοποιήσουν το νέο σύστημα να εξοικειωθούν λίγο μαζί του, θα ισχύει και το παλαιό σύστημα αγοράς και εισόδου στα γήπεδα. Από τη νέα σεζόν, μόνο με το Wallet». Τέλος, ανέφερε πως: «Η διακήρυξη αυτή πάρα πολύ σημαντική γιατί έφερε και στο τραπέζι και τα κράτη και τις εταιρείες και τους πολίτες. Το σημαντικό είναι να μπορούμε κάθε φορά να προλαμβάνουμε τις εξελίξεις στην τεχνητή νοημοσύνη, γιατί η Ευρωπαϊκή Ένωση ρύθμισε τα περί τεχνητής νοημοσύνης με μια πράξη η οποία καθορίζει πώς χρησιμοποιείται η τεχνητή νοημοσύνη. Ο σκοπός είναι κάθε φορά να περιορίζουμε τις χρήσεις στις απολύτως νόμιμες και στις απολύτως καινοτόμες. Θα γίνει, απλώς θα πρέπει κάθε φορά να έχουμε την προσπάθεια να προλαμβάνουμε τις εξελίξεις οι οποίες τρέχουν. Και επίσης χρειάζεται να συνεργαζόμαστε ως Ευρωπαίοι πολίτες και ως κράτη μέλη, γιατί αν κάνει ο καθένας κάτι μόνος του, είναι εξαιρετικά δύσκολο να προλάβει τις εξελίξεις». Όπως υπογράμμισε, «Αν κάνουμε κάτι μαζί για να ελέγχουμε τους αλγορίθμους όπως πρέπει και να υιοθετήσουμε τις καλές χρήσεις και να απορρίψουμε τις αρνητικές, είναι κάτι το οποίο θα πετύχουμε. Η Ευρώπη εδώ πρωτοπόρησε και νομίζω ότι και εμείς ως χώρα κάνουμε ότι μπορούμε για να είμαστε κοντά στην αρχή προστασίας και επίσης να κερδίσουμε την καινοτομία. Δεν πρέπει να στραγγίξουμε την καινοτομία, από την τεχνητή νοημοσύνη. Να πάρουμε τα καλά με την προσοχή του να κόψουμε τις αρνητικές χρήσεις»."
    },
    {
        "title": "H Intracom Telecom και η Open Fiber παρουσιάζουν το πρώτο δίκτυο σταθερής ασύρματης πρόσβασης για υπηρεσίες gigabit στο σπίτι",
        "body": "Η Intracom Telecom, διεθνής κατασκευαστής τεχνολογικών συστημάτων & λύσεων, ανακοινώνει την επέκταση της συνεργασίας με την Open Fiber, τον μεγαλύτερο τηλεπικοινωνιακό πάρoχο δικτύου οπτικών ινών της Ιταλίας. Η Open Fiber συνεργάζεται με την Intracom Telecom για την επίτευξη του στόχου της κοινωνίας Gigabit που έχει θέσει η Ευρωπαϊκή Ένωση σύμφωνα με σχετικές πρωτοβουλίες. Από το 2019 η Open Fiber πρωτοπορεί στη χρήση Σταθερής Ασύρματης Πρόσβασης (FWA) έχοντας αναπτύξει εκτενώς αγροτικά δίκτυα στην Ιταλία. Το 2022 η ιταλική κυβέρνηση της ανέθεσε την ανάπτυξη του δικτύου σε 8 επαρχίες μετά από διαγωνισμό για το σχέδιο «Italia 1 Giga». Αξίζει να σημειωθεί ότι κατά τη διάρκεια δοκιμών στο πεδίο στην Απουλία της Νότιας Ιταλίας, τα ραδιοσυστήματα WiBAS™ G5 dual-BS και G5 GigaConnect στα 28 GHz επιβεβαίωσαν την εξαιρετική απόδοσή τους επιτυγχάνοντας 1 Gbps σε απόσταση 5 χλμ. Η τεχνολογία FWA επιτρέπει ταχεία ανάπτυξη σε περιοχές με ελάχιστη τηλεπικοινωνιακή υποδομή και οι πλατφόρμες WiBAS™ G5 dual-BS και WiBAS™ G5 GigaConnect της Intracom Telecom στα 28 GHz ξεχωρίζουν καθώς έχουν σχεδιαστεί για να παρέχουν υψηλής ποιότητας συνδεσιμότητα Gigabit σε εκτενείς περιοχές. Τα ραδιοσυστήματα FWA της Intracom Telecom διαθέτουν προηγμένους αλγόριθμους για τη δυναμική κατανομή χωρητικότητας, τη μεγιστοποίηση των ταυτόχρονων συνδέσεων συνδρομητών καθώς και αυτοματισμούς για την άμεση εγκατάσταση τερματικού και της παροχής υπηρεσιών. Η σειρά προϊόντων WiBAS™ G5 χαρακτηρίζεται από εξαιρετικό σχεδιασμό και αξιοπιστία και μπορεί εύκολα να εγκατασταθεί και να συντηρηθεί ακόμα και σε δύσκολα εδάφη. Ο κ. Kartlos Edilashvili, Διευθύνων Σύμβουλος της Intracom Telecom, δήλωσε ενθουσιασμένος που η Intracom Telecom συμμετέχει στη φιλόδοξη πρωτοβουλία της Open Fiber να παρέχει συνδεσιμότητα Gigabit στους κατοίκους της Ιταλίας, ιδιαίτερα σε αυτούς που βρίσκονται σε αγροτικές περιοχές. Τόνισε τον κρίσιμο ρόλο που πρέπει να διαδραματίσουν οι τηλεπικοινωνιακοί πάροχοι στην οικονομική και κοινωνική πρόοδο των χωρών στις οποίες δραστηριοποιούνται, αξιοποιώντας τεχνολογίες αιχμής για τη βελτίωση της ποιότητας ζωής των πολιτών. Ο κ. Edilashvili είναι πεπεισμένος ότι η συνεργασία με την Open Fiber θα αποτελέσει παράδειγμα για άλλους οργανισμούς προκειμένου να ακολουθήσουν και να συμπεριλάβουν τεχνολογίες FWA στη στρατηγική επέκτασης του δικτύου τους, συμβάλλοντας ουσιαστικά και σύντομα στην υλοποίηση της σχετικής οδηγίας της ΕΕ. Έχοντας προμηθεύσει και υποστηρίξει δίκτυα στην Ιταλία από το 2014, η Intracom Telecom εξειδικεύεται στα δίκτυα υπερ-ευζωνικής σύνδεσης για οικιακούς συνδρομητές σε αγροτικές περιοχές. Η οικογένεια προϊόντων σταθερής ασύρματης πρόσβασης WiBAS™ λειτουργεί ήδη παγκοσμίως με περισσότερα από 50 δίκτυα, εκ των οποίων τα 10 στην Ιταλία επιδεικνύοντας εξαιρετική απόδοση και αξιοπιστία."
    },
    {
        "title": "ΤΕΧΑΝ: Διαγωνισμοί Ανακύκλωσης για μαθητές σε Αθήνα και Πελοπόννησο",
        "body": "Δύο νέους μεγάλους εκπαιδευτικούς διαγωνισμούς ανακύκλωσης για τους μαθητές Πρωτοβάθμιας και Δευτεροβάθμιας Εκπαίδευσης, τόσο του Δήμου Αθηναίων όσο και των Δήμων της Περιφέρειας Πελοποννήσου ΦΟΔΣΑ (Φορέα Διαχείρισης Στερεών Αποβλήτων),  διοργανώνει η ΤΕΧΑΝ, υπό την αιγίδα του Υπουργείου Παιδείας, Θρησκευμάτων και Αθλητισμού. Όπως αναφέρεται σε σχετική ανακοίνωση, στόχος των διαγωνισμών αυτών είναι η ευαισθητοποίηση και η ενεργή συμμετοχή των νέων ανθρώπων και ειδικότερα των μαθητών στη διαδικασία της ανακύκλωσης, με παράλληλη συμβολή στην εκπλήρωση των ποσοτικών στόχων ανακύκλωσης, που αποτελούν υποχρεώσεις της χώρας έναντι της Ευρωπαϊκής Ένωσης για τη βιώσιμη ανάπτυξη και την προστασία του περιβάλλοντος. Τα σχολικά τμήματα με τη μεγαλύτερη συμμετοχή, σε κάθε διαγωνισμό, θα κερδίσουν μοναδικά δώρα – έπαθλα. Τρόποι συμμετοχής: Οι μαθητές επιστρέφουν για ανακύκλωση πλαστικά, μεταλλικά και γυάλινα υλικά στα Πολυκέντρα Ανακύκλωσης, που είναι εγκατεστημένα σε διάφορα σημεία των συνεργαζόμενων Δήμων. Στο τέλος της διαδικασίας ανακύκλωσης όλων των υλικών, εκτυπώνεται αυτόματα το κουπόνι συμμετοχής στον διαγωνισμό. Οι μαθητές μπορούν να συλλέξουν τα κουπόνια συνολικά ως σχολικό τμήμα. Για να συμμετάσχει στον διαγωνισμό κάθε σχολικό τμήμα, πρέπει να παραδώσει την Τρίτη 4 Ιουνίου 2024, από τις 9 π.μ. έως τις 2 μ.μ., στο οικείο Δημαρχείο, το σύνολο των κουπονιών που έχει συγκεντρώσει και καταμετρήσει, αφού έχει συμπληρώσει τα στοιχεία που αναγράφονται. Δώρα – Έπαθλα: Σε κάθε διαγωνισμό, το 1ο έπαθλο για το σχολικό τμήμα με τη μεγαλύτερη συμμετοχή είναι ένα ταξίδι 5 ημερών για όλους τους μαθητές του σε όποια πόλη της Ευρώπης επιλέξουν. Το 2ο έπαθλο για το τμήμα με τη δεύτερη μεγαλύτερη συμμετοχή είναι ένα ταξίδι 5 ημερών για όλους τους μαθητές του σε όποια πόλη της Ελλάδας επιλέξουν. Το 3ο έπαθλο για το σχολικό τμήμα με την τρίτη μεγαλύτερη συμμετοχή είναι ένα Smartwatch για όλους τους μαθητές του. Ανακήρυξη νικητών Τα σχολικά τμήματα που θα κερδίσουν τα 3 μεγάλα δώρα – έπαθλα των Μεγάλων Διαγωνισμών του Δήμου Αθηναίων και των Δήμων Περιφέρειας Πελοποννήσου θα ανακοινωθούν την Παρασκευή 7 Ιουνίου 2024."
    },
    {
        "title": "Η Uni Systems ενισχύει την ψηφιακή ανθεκτικότητα του Υφυπουργείου Έρευνας, Καινοτομίας και Ψηφιακής Πολιτικής της Κυπριακής Δημοκρατίας",
        "body": "Η Uni Systems ανέλαβε την υλοποίηση της συμφωνίας-πλαισίου με ανάδοχο το Υφυπουργείο Έρευνας, Καινοτομίας και Ψηφιακής Πολιτικής της Κυπριακής Δημοκρατίας, ύψους 8 εκατομμυρίων ευρώ, για την παροχή εξειδικευμένων υπηρεσιών και αδειών λογισμικού Microsoft 365 με στόχο την ενίσχυση της ψηφιακής ανθεκτικότητας και την αύξηση της παραγωγικότητας του Υπουργείου. Η πλαισιακή συμφωνία που υπέγραψε η Uni Systems, ένας από τους μεγαλύτερους Enterprise Software Advisors (ESA) και License Solution Providers (LSP) της Microsoft στην ευρύτερη γεωγραφική περιοχή της Ε.Ε., θα εξυπηρετήσει 10.000 χρήστες και περιλαμβάνει: υπηρεσίες εγκατάστασης λογισμικού Ηλεκτρονικού Ταχυδρομείου και υπηρεσίες μετάπτωσης υφισταμένων λογαριασμών σε Microsoft 365, την παροχή αδειών χρήσης εργαλείων ασφαλούς συνεργασίας (collaboration) και διακίνησης εγγράφων, υπηρεσιών υπολογιστικού νέφους, εργαλείων διαχείρισης έργων, αναφορών και ανάπτυξης προσαρμοσμένου περιβάλλοντος χρήστη για εύκολη διαχείριση αντικειμένου εργασίας, καθώς και υπηρεσίες υποστήριξης (M365 Operations Desk). Παράλληλα, θα προσφερθεί εκπαίδευση στελεχών ως προς την βέλτιστη χρήση των παραπάνω εργαλείων, γεγονός που αναμένεται να οδηγήσει στην περαιτέρω αναβάθμιση των ψηφιακών δεξιοτήτων των δημοσίων λειτουργών. Αξίζει να σημειωθεί ότι η εν λόγω σύμβαση αφορά το δεύτερο μεγαλύτερο έργο που υπεγράφη από το Υφυπουργείο Έρευνας Καινοτομίας και Ψηφιακής Πολιτικής της Κυπριακής Δημοκρατίας μετά το 2020, και πρόκειται για ένα από τα μεγαλύτερα έργα πληροφορικής που έχουν προκηρυχθεί από το σύνολο του Δημόσιου Τομέα της Κύπρου στο ίδιο διάστημα μέσω του Ηλεκτρονικού Συστήματος Σύναψης Συμβάσεων (πηγή: https://www.eprocurement.gov.cy/epps/getTaskList.do). Η υλοποίηση του έργου έχει ιδιαίτερη σημασία για τον ψηφιακό εκσυγχρονισμό και την ενίσχυση της αποδοτικότητας της Δημόσιας Διοίκησης της Κυπριακής Δημοκρατίας ενώ αναμένεται να συμβάλει σημαντικά μεταξύ των άλλων και στην επιτυχή εφαρμογή του πλαισίου ευέλικτης εργασίας στον δημόσιο τομέα. Η Uni Systems διατηρεί στενή συνεργασία με τη Microsoft ως Solutions Partner, διαθέτοντας Specializations στους τομείς Infrastructure / Database Migration on Azure & Analytics on Azure και Designations σε Modern Work και Security, γεγονός που καταδεικνύει και την εξειδίκευσή της σε υπηρεσίες προστιθέμενης αξίας, με βάση τις λύσεις της Microsoft σε μεγάλους οργανισμούς του δημόσιου και ιδιωτικού τομέα στην Ευρώπη. «Ευχαριστούμε το Υφυπουργείο Έρευνας, Καινοτομίας και Ψηφιακής Πολιτικής της Κυπριακής Δημοκρατίας για την ευκαιρία να συνεισφέρουμε σε μια συμφωνία – πλαίσιο που έχει ειδικό βάρος για το Κυπριακό δημόσιο τομέα και τους πολίτες του», ανέφερε ο Δημήτρης Καβαλλιέρος, International BU Director της Uni Systems. «Με το εν λόγω έργο, διευρύνεται σημαντικά το μερίδιό μας στα έργα πνοής του Κυπριακού Δημοσίου υποστηρίζοντας παράλληλα τη στρατηγική μας για μεταφορά ψηφιακής τεχνογνωσίας και πρακτικών στο τοπικό γίγνεσθαι από τα αντίστοιχα έργα που υλοποιούμε στους Οργανισμούς της Ευρωπαϊκής Ένωσης και του Ελληνικού Δημόσιου τομέα. Μέσω της στενής μας συνεργασίας με τη Microsoft και με έρεισμα την τεχνογνωσία και την εξειδίκευση των τεχνικών και συμβουλευτικών ομάδων μας, είμαστε βέβαιοι ότι θα παραδώσουμε ένα έργο υψηλών προδιαγραφών για τον πελάτη μας.» Η κα Γιάννα Ανδρονοπούλου, Διευθύνουσα Σύμβουλος για τη Microsoft Ελλάδας, Κύπρου και Μάλτας, δήλωσε: «Μέσω της εξαιρετικής αυτής συνεργασίας με τη Uni Systems έχουμε κάνει ένα πολύ σημαντικό βήμα για το ψηφιακό μέλλον της Κύπρου ενισχύοντας την αποδοτικότητα του Δημόσιου Τομέα και βελτιώνοντας την καθημερινότητα των πολιτών. Ένα μέρος της συνεχόμενης προσπάθειάς μας να συμβάλουμε στη δημιουργία ενός πιο σύγχρονου και αποτελεσματικού κράτους για όλους καινοτομώντας με υπευθυνότητα»."
    },
    {
        "title": "ΙΒΜ και EY Ελλάδας: Λύσεις για την ψηφιοποίηση και βιώσιμη διαχείριση επιχειρηματικών παγίων",
        "body": "Τις προκλήσεις και τις λύσεις που θέτουν η κλιματική αλλαγή και η βιωσιμότητα στη διαχείριση των επιχειρηματικών παγίων στη χώρα έθεσαν η ΙΒΜ  και η EY Ελλάδος, σε κοινή εκδήλωση με θέμα “Sustainability as a Digital Transformation Catalyst” την Τετάρτη 27 Μαρτίου 2024 σε πολυχώρο στο κέντρο της Αθήνας. Στόχος της εκδήλωσης ήταν η ενημέρωση των στελεχών και των παραγόντων της αγοράς για τις τελευταίες εξελίξεις στη Ψηφιακή και Βιώσιμη Διαχείριση Παγίων (Sustainable Asset Management) και η παρουσίαση των εξιδεικευμένων λύσεων της ΙΒΜ σε συνδυασμό με την τεχνογνωσία της EY στον κρίσιμο αυτό τομέα. Κατά τη διάρκεια της εκδήλωσης, στελέχη των δυο εταιρειών παρουσίασαν και αντάλλαξαν απόψεις σχετικά με την προώθηση πρωτοβουλιών βιωσιμότητας στις επιχειρήσεις και την ανάγκη ενσωμάτωσης περιβαλλοντικών και κοινωνικών στόχων στην επιχειρηματική στρατηγική. Αναφέρθηκαν, μεταξύ άλλων, στη χρήση δεδομένων IoT για τη βελτιστοποίηση της απόδοσης των παγίων, με στόχο τη μείωση των περιβαλλοντικών επιπτώσεων, ενώ εξέτασαν την αποτελεσματική διαχείριση των επιχειρηματικών παγίων, μέσω ειδικά σχεδιασμένων λύσεων στον τομέα του Sustainable Asset Management. Από τα παραπάνω αναδείχθηκε το γεγονός ότι τα επιχειρηματικά πάγια ως βασικές υποδομές των επιχειρήσεων,  έχουν τη δυναμική μέσα από τη βιώσιμη διαχείρισή τους, να γίνουν καταλύτης για τον ψηφιακό μετασχηματισμό και την επίτευξη των κλιματικών στόχων των επιχειρήσεων. Οι άριστες πρακτικές της EY και οι κορυφαίες τεχνολογικές λύσεις της ΙΒΜ παρουσιάστηκαν από τα στελέχη των δύο εταιρειών. Ανάμεσά τους, το IBM Maximo® Application Suite, το οποίο αξιοποιούν οι οργανισμοί για να καταγράφουν και να υπολογίζουν δεδομένα για τις εκπομπές διοξειδίου του άνθρακα και το IBM® Envizi ESG Suite που βοηθάει στην ενοποίηση επιχειρηματικών δεδομένων ESG για την ανάλυση και την υποβολή εκθέσεων των οργανισμών. Η εκδήλωση ολοκληρώθηκε με την ανάδειξη επιτυχημένων έργων σε Ελληνικούς οργανισμούς, με τους συμμετέχοντες να αναπτύσσουν ενδιαφέρουσες απόψεις για τη βιωσιμότητα. Μεταξύ αυτών, ξεχώρισε το έργο της υλοποίησης του ΙBM Maximo Application Suite, τα οφέλη του οποίου μοιράστηκε  ο κ. Αλέξανδρος Ζιώμας, Διευθυντής Επιχειρηματικής Μονάδας Πληροφοριακών Συστημάτων & Τηλεπικοινωνιών του Διεθνή Αερολιμένα Αθηνών. Ο Αντώνης Οικονομίδης, Επικεφαλής του Τομέα Βιωσιμότητας της ΙΒΜ για Ελλάδα και Κύπρο, υπογράμμισε: «Στην IBM, δεσμευόμαστε να αξιοποιούμε τεχνολογίες αιχμής για την αντιμετώπιση των σημερινών περιβαλλοντικών προκλήσεων. Η διαχείριση των επιχειρηματικών παγίων αποτελεί μια καίρια  πρόκληση για τις επιχειρήσεις. Σε συνεργασία με την EY, παρέχουμε σύγχρονα εργαλεία που επιτρέπουν στις επιχειρήσεις να περιηγηθούν αποτελεσματικά σε ένα πολύπλοκο τοπίο. Μαζί, μπορούμε να προωθήσουμε ουσιαστικές αλλαγές και να δημιουργήσουμε ένα πιο βιώσιμο μέλλον για τις επόμενες γενιές». O Γιώργος Παναγιωτόπουλος, Εταίρος, Τμήμα Εφοδιαστικής Αλυσίδας και Διεπιχειρησιακών Λειτουργιών της EY Ελλάδος, δήλωσε: «Η εμπειρία και εξειδικευμένη τεχνογνωσία των ομάδων συμβούλων της EY σε έργα επιχειρηματικού μετασχηματισμού και βιώσιμης διαχείρισης επιχειρηματικών παγίων, σε συνδυασμό με τις τεχνολογικές λύσεις αιχμής της IBM, μας δίνουν τη δυνατότητα να στηρίξουμε από κοινού τις επιχειρήσεις, στη διαχείριση των σημαντικών επιχειρηματικών τους προκλήσεων κατά την πράσινη μετάβαση, στοχεύοντας στη δημιουργία μακροπρόθεσμης αξίας, θέτοντας στο επίκεντρο της αλλαγής τον άνθρωπο, την τεχνολογία και την καινοτομία»."
    },
    {
        "title": "Η Swisscom εξαγοράζει τη Vodafone Italia έναντι 8 δισ. ευρώ",
        "body": "Την επίτευξη συμφωνίας για την εξαγορά της Vodafone Italia έναντι 8 δισ. ευρώ και τη συγχώνευση με τη θυγατρική της στην Ιταλία, Fastweb, ανακοίνωσε η Swisscom, όπως μεταδίδουν ξένα πρακτορεία. Η ελβετική εταιρεία, στο πλαίσιο της συμφωνίας, θα χρηματοδοτήσει την εξαγορά με μετρητά, ενώ θα επιστρέψει 4 δισ. ευρώ στους μετόχους μέσω επαναγοράς μετοχών. Με την ολοκλήρωση του συμφωνίας, δημιουργείται ο δεύτερος μεγαλύτερος πάροχος σταθερής ευρυζωνικής πρόσβασης της Ιταλίας μετά την TIM. «Με τη συγχώνευση δημιουργούμε έναν κορυφαίο πάροχο σε μια διαρκώς αναπτυσσόμενη αγορά, κάνοντας ένα σημαντικό βήμα προς τον στόχο μας για κερδοφόρα ανάπτυξη στην Ιταλία», δήλωσε ο CEO της Swisscom, Christoph Aeschlimann. Η συμφωνία αναμένεται να ολοκληρωθεί το πρώτο τρίμηνο του 2025, χωρίς να απαιτείται ψηφοφορία των μετόχων. Η Swisscom, η οποία έχει ως βασικό της μέτοχο την ελβετική κυβέρνηση, δραστηριοποιείται στην Ιταλία από το 2007 μέσω της Fastweb, με την επιχείρηση να έχει σημειώσει 50% ανάπτυξη από πλευράς πελατών και εσόδων τα τελευταία 10 χρόνια."
    },
    {
        "title": "Ο Μιχάλης Μπλέτσας Διοικητής της Εθνικής Αρχής Κυβερνοασφάλειας",
        "body": "Με εισήγηση του Υπουργού Ψηφιακής Διακυβέρνησης Δημήτρη Παπαστεργίου και απόφαση του Υπουργικού Συμβουλίου, Διοικητής της Εθνικής Αρχής Κυβερνοασφάλειας ορίζεται ο ερευνητής και διευθυντής υπολογιστικών συστημάτων του ΜΙΤ Media Lab Μιχάλης Μπλέτσας. Ο Υπουργός Ψηφιακής Διακυβέρνησης εξέφρασε την ικανοποίησή του για την αποδοχή της πρότασης από τον κ. Μπλέτσα σε συνάντηση που πραγματοποίησαν χθες, 10 Απριλίου, στο Υπουργείο Ψηφιακής Διακυβέρνησης. Συγκεκριμένα, ο κ. Παπαστεργίου δήλωσε: «Ο Μιχάλης Μπλέτσας είναι ο κατάλληλος άνθρωπος στην κατάλληλη θέση. Η επαγγελματική του εμπειρία τόσο σε τεχνολογικό όσο και διοικητικό επίπεδο, η ερευνητική του δραστηριότητα, η κατάρτιση και η συγκρότησή του τον καθιστούν την ενδεδειγμένη επιλογή για τη θέση του Διοικητή της Εθνικής Αρχής Κυβερνοασφάλειας. Νιώθω μεγάλη ικανοποίηση για το γεγονός ότι ενώνουμε τις δυνάμεις μας με έναν επιστήμονα αυτού του κύρους σε έναν τόσο κρίσιμο τομέα όσο η Κυβερνοασφάλεια. Είμαι σίγουρος ότι θα έχουμε μια εξαιρετική συνεργασία με τον Διοικητή και όλους τους υπαλλήλους της Εθνικής Αρχής Κυβερνοασφάλειας, η οποία πλέον ξεκινά ως νέος Οργανισμός». Ο Διοικητής της Εθνικής Αρχής Κυβερνοασφάλειας Μιχάλης Μπλέτσας δήλωσε: «Χαίρομαι πολύ για την ευκαιρία που μου δίνεται να συνεισφέρω ουσιαστικά στον ψηφιακό μετασχηματισμό της χώρας μου και να εφαρμόσω από ένα διαφορετικό, πιο επιτελικό πόστο την πρακτική εμπειρία δεκαετιών σε ένα ιδιαίτερα απαιτητικό περιβάλλον. Η Κυβερνοασφάλεια είναι κάτι που αγγίζει όλους μας και οι απαιτήσεις της θα πρέπει πλέον να αποτελούν κυρία συνιστώσα κάθε ψηφιακής υπηρεσίας. Ευχαριστώ πολύ τον Υπουργό για την ευκαιρία και την πρόκληση και αναλαμβάνω χωρίς ψευδαισθήσεις για τις δυσκολίες του εγχειρήματος». Βιογραφικό Μιχάλη Μπλέτσα Πτυχιούχος Ηλεκτρολόγος Μηχανικός του Αριστοτελείου Πανεπιστημίου Θεσσαλονίκης και M.Sc. Μηχανικός υπολογιστών του Πανεπιστημίου της Βοστώνης, ο Μιχάλης Μπλέτσας είναι ερευνητής και διευθυντής υπολογιστικών συστημάτων του ΜΙΤ Media Lab. Με την ιδιότητα του αυτή είναι υπεύθυνος για τον σχεδιασμό, την λειτουργία και την ασφάλεια όλης της ψηφιακής υποδομής που χρησιμοποιεί το εργαστήριο για να φέρει σε πέρας την αποστολή του. Είναι ένα από τα ιδρυτικά στελέχη της One Laptop Per Child, μη κερδοσκοπικής εταιρείας που σχεδίασε και κατασκεύασε ένα laptop πολύ χαμηλού κόστους – μιας τεχνολογίας που στόχευε να βοηθήσει στο το πώς μορφώνονται τα παιδιά στον κόσμο. Κατά την διάρκεια της θητείας του στην OLPC, συνέβαλε στον βιομηχανικό σχεδιασμό, τα ηλεκτρονικά καθώς και το λογισμικό του laptop XO-1 της OLPC. Πριν προσχωρήσει στο Media Lab, ήταν μηχανικός συστημάτων στην Aware, Inc., όπου σχεδίασε και έγραψε βιβλιοθήκες λογισμικού υψηλής απόδοσης για τους παράλληλους υπερυπολογιστές κατανεμημένης μνήμης της Intel, και ασχολήθηκε με την εφαρμογή της τεχνολογίας ADSL για παροχή διαδικτυακής πρόσβασης σε οικιακούς χρήστες. Έχει εκτεταμένη συμβουλευτική δραστηριότητα γύρω από θέματα τεχνολογίας και τεχνολογικής πολιτικής. Υπήρξε συνιδρυτής δύο εταιρειών και μέλος ΔΣ ή σύμβουλος σε πολλές άλλες."
    },
    {
        "title": "Με πωλήσεις 1,2 δισ. ευρώ και κέρδη 59 εκ. ευρώ έκλεισε το 2023 ο Όμιλος Quest",
        "body": "Ενοποιημένες πωλήσεις 1,2 δισ. ευρώ, κέρδη EBITDA 83,3 εκατ. ευρώ, κέρδη προ φόρων 58,9 εκατ. ευρώ και κέρδη μετά από φόρους 45,4 εκατ. ευρώ κατέγραψε ο Όμιλος Quest κατά το 2023. Σύμφωνα με τη σχετική ανακοίνωση, σε σύγκριση με το 2022, σημείωσαν αύξηση οι πωλήσεις κατά 16%, η λειτουργική κερδοφορία (EBITDA) κατά 15,7%, τα κέρδη προ φόρων (ΕΒΤ) κατά 7,3% και τα καθαρά κέρδη (ΕAΤ) κατά 8%. Σημειώνεται ότι τα ποσά του 2022 περιείχαν κεφαλαιακά κέρδη 1,3 εκατ. ευρώ από την πώληση μειοψηφικών συμμετοχών και έκτακτα ανόργανα έσοδα 1,2 εκατ. ευρώ. Εξαιρώντας τα εν λόγω έκτακτα και ανόργανα αποτελέσματα, τα κέρδη προ φόρων στο 2023 είναι βελτιωμένα κατά περίπου 12,5% σε σχέση με τα προσαρμοσμένα πέρυσι. Η μικρότερη αύξηση των κερδών προ φόρων οφείλεται κυρίως στη μεγέθυνση του καθαρού χρηματοοικονομικού κόστους κατά περίπου 5,4 εκατ. ευρώ στο 2023 λόγω της μεγάλης αύξησης του επιτοκίου βάσης (Euribor). Η καθαρή δανειακή θέση (δάνεια – ταμειακά διαθέσιμα) του Ομίλου διαμορφώθηκε σε 17 εκατ. ευρώ έναντι καθαρών ταμειακών διαθεσίμων 28,7 εκατ. ευρώ στις 31/12/2022. Η μεταβολή από τις 31/12/2022, οφείλεται κυρίως στις αυξημένες ανάγκες κεφαλαίου κίνησης, στη διανομή μερίσματος ύψους 21,3 εκατ. ευρώ και στις νέες επενδύσεις οι οποίες ανήλθαν σε περίπου 27 εκατ. ευρώ. Μητρική Εταιρεία Quest Συμμετοχών Τα έσοδα της μητρικής εταιρείας κατά το 2023 ανήλθαν σε €12,6 εκ. σε σχέση με €15,8 εκ. το 2022, από τα οποία τα €10,8 εκ. αντιστοιχούν σε μερίσματα από θυγατρικές της. Τα προ φόρων αποτελέσματα διαμορφώθηκαν σε κέρδη €10,7 εκ. έναντι κερδών €13,4 εκ. το 2022. Αναλυτικά για τις δραστηριότητες του Ομίλου στο σύνολο του έτους, προβλέπονται τα εξής: Συμπερασματικά για το σύνολο του 2024, εκτιμάται ηπία ανάπτυξη στα ενοποιημένα έσοδα, στη λειτουργική κερδοφορία (EBITDA) και στην προ φόρων κερδοφορία. Παράλληλα σημειώνεται ότι η ισχυρή εμπορική και χρηματοοικονομική θέση του Ομίλου, του επιτρέπει να ανταπεξέλθει με επιτυχία στις όποιες προκλήσεις παρουσιασθούν. H ρευστότητα του Ομίλου παραμένει ισχυρή, με συνολικά διαθέσιμα και γραμμές χρηματοδότησης άνω των €300 εκ."
    },
    {
        "title": "Η Ν. Κορέα θα ενταχθεί στο πρόγραμμα Horizon Europe",
        "body": "Το Υπουργείο Επιστημών και Τεχνολογίας Πληροφορικής και Επικοινωνιών της Κορέας ανακοίνωσε ότι η Νότιος Κορέα θα γίνει η πρώτη ασιατική χώρα που θα ενταχθεί στο Horizon Europe, το μεγαλύτερο πολυμερές πρόγραμμα χρηματοδότησης έρευνας και καινοτομίας (R&I) στον κόσμο. Ο Υπουργός Επιστημών κ. Lee Young Ho και η Ευρωπαία Επίτροπος Καινοτομίας, Έρευνας, Πολιτισμού, Εκπαίδευσης και Νεολαίας, κα Iliana Ivanova, κατέληξαν σε συμφωνία για τη συμμετοχή της Νότιας Κορέας στο πρόγραμμα Horizon Europe της Ευρωπαϊκής Ένωσης. Οι δύο πλευρές συμφώνησαν επίσης να αναλάβουν τις απαραίτητες εσωτερικές διαδικασίες για την οριστικοποίηση αυτής της συμφωνίας. Μετά την επιβεβαίωση της συμφωνίας, η Νότια Κορέα θα γίνει η πρώτη ασιατική και η τρίτη χώρα εκτός ΕΕ που θα ενταχθεί στο Horizon Europe ως συνδεδεμένο μέλος από το επόμενο έτος. Η χώρα θα συμμετάσχει στον Πυλώνα ΙΙ του προγράμματος, ο οποίος επικεντρώνεται στη διεξαγωγή κοινής έρευνας για την αντιμετώπιση παγκόσμιων προκλήσεων και την ενίσχυση της βιομηχανικής ανταγωνιστικότητας, ανέφερε το υπουργείο. Στην ανακοίνωση του νοτιοκορεατικού Υπουργείου αναφέρεται ότι η απόφαση να προσκληθεί η Νότια Κορέα αντανακλά την αναγνώριση της ΕΕ για την εξαιρετική επιστημονική, τεχνολογική και καινοτόμο ικανότητα της χώρας, σε συνδυασμό με τη δέσμευσή της για μια οικονομία ανοιχτής αγοράς. Επί του παρόντος, η Νέα Ζηλανδία και ο Καναδάς έχουν ενταχθεί στο πρόγραμμα με προϋπολογισμό 95,5 δισεκατομμυρίων ευρώ (103,3 δισεκατομμύρια δολάρια ΗΠΑ) για την περίοδο 2021-2027. Ερευνητές, ιδρύματα και επιχειρήσεις σε συνδεδεμένες χώρες μπορούν να υποβάλουν αίτηση για επιχορηγήσεις από τη χρηματοδότηση 53,5 δισεκατομμυρίων ευρώ του «Πυλώνα 2», η οποία υποστηρίζει την έρευνα για παγκόσμιες προκλήσεις στους τομείς της υγείας, της κλιματικής αλλαγής, της ενέργειας και της βιομηχανικής ανταγωνιστικότητας. Σε αντάλλαγμα, οι συνδεδεμένες χώρες συνεισφέρουν στον προϋπολογισμό του European Horizon σε προσαρμοσμένη κλίμακα, ανάλογα με το πόσες επιχορηγήσεις κερδίζουν οι ερευνητές τους. Η συμβολή της νοτιοκορεατικής πλευράς είναι το μοναδικό θέμα που πρέπει να οριστικοποιηθεί πριν την υπογραφή της συμφωνίας σύνδεσης. Ο Υπουργός Επιστημών κ. Lee Young Ho τόνισε ότι η συμμετοχή της Ν. Κορέας ως συνδεδεμένη χώρα στο Horizon Europe, το μεγαλύτερο πολυμερές πρόγραμμα έρευνας και καινοτομίας στον κόσμο, θα προσφέρει μεγαλύτερες ευκαιρίες τόσο για την Ν. Κορέα όσο και για την ΕΕ να ενισχύσουν την ανταγωνιστικότητα της έρευνας μέσω κοινής έρευνας. Ο κ. Lee εκτιμά και δεσμεύθηκε να ολοκληρωθεί η διαδικασία που θα οδηγήσει στην υπογραφή της συμφωνίας σύνδεσης μέχρι το τέλος του τρέχοντος έτους, έτσι ώστε οι Κορεάτες ερευνητές να μπορούν να αρχίσουν να συμμετέχουν στο Horizon Europe με καθεστώς συνδεδεμένης χώρας από το 2025."
    },
    {
        "title": "Νομοθεσία Αρχεία - ICTPLUS",
        "body": "Υπερψηφίστηκε από την Ολομέλεια της Βουλής το Σχέδιο Νόμου του Υπουργείου Ψηφιακής Διακυβέρνησης με το οποίο θεσπίζονται μέτρα εσωτερικού δικαίου για την πλήρη και αποτελεσματική εφαρμογή του Κανονισμού 2022/2065 της Ευρωπαϊκής Ένωσης, ο οποίος είναι ευρύτερα γνωστός ως «Πράξη για τις ψηφιακές υπηρεσίες» ή «Digital Services Act»(DSA). Όπως τόνισε από του βήματος της Βουλής ο […]"
    },
    {
        "title": "Στρατής Καλογρίδης: Η Uni Systems επικεντρωμένη και το 2024 στα έργα Ψηφιακού Μετασχηματισμού της χώρας",
        "body": "Η Uni Systems, έχοντας τεράστια εμπειρία στην υλοποίηση μεγάλων και σύνθετων έργων ΤΠΕ στην Ελλάδα και τις ευρωπαϊκές αγορές, συμβάλλει ουσιαστικά στην ψηφιακή ωριμότητα και της Ελλάδας μέσα από μεγάλα integration έργα, ορόσημα για τον μετασχηματισμό του κράτους. Για τα έργα αυτά μιλά, μεταξύ άλλων, ο κ. Στρατής Καλογρίδης μιλάει στο ICTweekly και την Σοφία Μυττά και εξηγεί τους λόγους που η Uni Systems αποτελεί έναν από τους πιο αξιόπιστους συνεργάτες για Οργανισμούς τόσο του δημοσίου, όσο και του ιδιωτικού τομέα. Επιπρόσθετα, αναφέρεται στο πολύ ενδιαφέρον πεδίο της Οικονομίας δεδομένων (Data Economy) και αναλύει τον τρόπο με τον οποίο η ελληνική κυβέρνηση μπορεί να τα αξιοποιήσει πως όφελος της οικονομίας και του ελληνικού δημοσίου. ICTweekly: Κύριε Καλογρίδη, αν και δε χρειάζονται συστάσεις για τη Uni Systems, ωστόσο θα θέλαμε να μας πείτε λίγα λόγια για την πολυετή θητεία της στον κλάδο της τεχνολογίας και της πληροφορικής; Ποιο είναι το ανταγωνιστικό της πλεονέκτημα; Στρατής Καλογρίδης: Η Uni Systems, είναι μια από τις ελάχιστες εταιρείες που καλύπτει όλες τις προϋποθέσεις και ανταγωνιστικά πλεονεκτήματα για να συμβάλλει στην ψηφιακή ωριμότητα της χώρας. Τεράστια εμπειρία στην υλοποίηση μεγάλων και σύνθετων έργων ΤΠΕ στην Ελλάδα και τις ευρωπαϊκές αγορές, τεχνογνωσία, μέγεθος, κεφάλαια, εξαιρετικό ανθρώπινο δυναμικό υψηλής εξειδίκευσης, κουλτούρα, υψηλό επίπεδο εταιρικής διακυβέρνησης. Επιδιώκοντας το τρίπτυχο Έρευνα-Καινοτομία-Ανάπτυξη να αποτελεί βασικό μέρος της στρατηγικής μας, καταβάλλουμε την κάθε προσπάθεια για να το επιτύχουμε μέσα από μια σειρά προκλήσεων και αλλαγών που αντιμετωπίζουμε ως μεγάλος system integrator. Επίσης, η εξωστρέφεια καθορίζει σε σημαντικό βαθμό την επιτυχία μας, αφού σχεδόν ο μισός κύκλος εργασιών έρχεται από περισσότερες των 20 χωρών του εξωτερικού. Η ανάκαμψη της οικονομίας φαίνεται να είναι εντυπωσιακή και, βεβαίως, θα είναι ψηφιακή. Ως εκ τούτου, η προοπτική της εταιρείας μας στο περιβάλλον αυτό είναι βέβαιο πως θα είναι εξαιρετικά δυναμική. ICTweekly: Σε ποιούς τομείς επικεντρώθηκε το αναπτυξιακό πλάνο της εταιρείας το 2023; Υπάρχουν κλάδοι που θα σας απασχολήσουν επενδυτικά το 2024;  Στρατής Καλογρίδης: Η εταιρεία μας βλέπει την αγορά οργανωμένη σε αυτόνομες επιχειρηματικές μονάδες (Business Units). Αυτές είναι α) Δημόσιου Τομέα και προϊόντων λογισμικού, β) Τραπεζικού και Χρηματοοικονομικών Υπηρεσιών, γ) Ιδιωτικού Τομέα και Τηλεπικοινωνιών δ)Διεθνών δραστηριοτήτων. Όλες οι μονάδες αναπτύχθηκαν κατά το 2023, με διαφορετικούς, βεβαίως, ρυθμούς ανάλογα με την αγορά στην οποία απευθύνονται. Η εταιρεία μας βρίσκεται στην φάση υλοποίησης του 5ετούς στρατηγικού σχεδίου της, που ξεκίνησε εδώ και περίπου 2 χρόνια και προβλέπει την εξέλιξη της στον κορυφαίο πάροχο ψηφιακών λύσεων στους τομείς που δραστηριοποιείται. Συνεπώς, θα είναι επικεντρωμένη και το 2024, στα έργα Ψηφιακού Μετασχηματισμού του Ελληνικού Κράτους (χρηματοδοτούμενα από το Ταμείο Ανάκαμψης και Greece 2.0), στην προσφορά καθετοποιημένων λύσεων στον Τραπεζικό τομέα της ΝΑ Ευρώπης, ενώ παράλληλα, συνεχίζουμε την ανάπτυξή μας στις αγορές της Ε.Ε. με λύσεις όπως υπηρεσιών πληροφορικής, Managed Services, cloud, cyber security, data analytics. Ένας άλλος τομέας στον οποίο επενδύουμε είναι αυτός του customer experience, υπό το πρίσμα του οποίου, υποστηρίζουμε τους πελάτες μας να βλέπουν την εξυπηρέτηση των πελατών τους ολιστικά, προσφέροντας εξατομικευμένες εμπειρίες στους δικούς τους πελάτες.  ICTweekly: Πώς βλέπετε να εξελίσσεται ο ψηφιακός μετασχηματισμός της χώρας; Οι επιχειρήσεις δείχνουν να προσαρμόζονται; Στρατής Καλογρίδης: Ο ψηφιακός μετασχηματισμός της χώρας εξελίσσεται με γοργούς ρυθμούς και είναι ενθαρρυντικό να το βλέπουμε αυτό και στον ελληνικό δημόσιο τομέα, ο οποίος αξιοποιεί προς τη σωστή κατεύθυνση τους πόρους του  Ταμείου Ανάκαμψης. Σε ό,τι αφορά τους μεγάλους οργανισμούς του ιδιωτικού τομέα που διαθέτουν τους αναγκαίους πόρους, ακολουθούν τις εξελίξεις και μετασχηματίζονται ψηφιακά προχωρώντας σε επενδύσεις με προτεραιότητα τεχνολογίες όπως το cloud, τα data analytics, το internet of things, και εσχάτως, και την τεχνητή νοημοσύνη. Οι μικρότερες εταιρείες, ακόμη υπολείπονται και δεν έχουν «ακουμπήσει» ουσιαστικά το ταξίδι του ψηφιακού μετασχηματισμού. Για παράδειγμα η εγκατάσταση ενός καινούργιου συστήματος ERP δεν αποτελεί ψηφιακό μετασχηματισμό, αλλά εκσυγχρονισμό. Οπότε, σε αυτές τις περιπτώσεις, από την έννοια της 4ης βιομηχανικής επανάστασης, νομίζω πως απέχουμε αρκετά. ICTweekly: Πόσο ώριμες είναι οι ελληνικές επιχειρήσεις για να προχωρήσουν και να ολοκληρώσουν τον ψηφιακό τους μετασχηματισμό; Στρατής Καλογρίδης: Αρκετές επιχειρήσεις αλλά και επιχειρηματίες δεν έχουν την απαραίτητη τεχνολογική ωριμότητα, ώστε να κατανοήσουν πραγματικά την αξία του ψηφιακού μετασχηματισμού, τη χρήση της Τεχνητής Νοημοσύνης ή και της ρομποτικής τεχνολογίας. Πόσες επιχειρήσεις σήμερα χρησιμοποιούν το Open AI GPT; Ελάχιστες. Σύμφωνα με πρόσφατη έρευνα της Deloitte για τον ΣΕΠΕ, η υιοθέτηση του Gen AI από τις ελληνικές επιχειρήσεις, βρίσκεται ακόμη στα πρώτα της βήματα, με μόλις το 15% περίπου να έχει ξεκινήσει να πειραματίζεται με τη συγκεκριμένη τεχνολογία. Η αύξηση της παραγωγικότητας θα μπορούσε να βελτιωθεί σημαντικά εάν το εργαλείο αυτό χρησιμοποιηθεί σωστά, βάσει δε μελετών, η αύξηση αυτή μπορεί να φθάσει έως το 60%. Στη Uni Systems αυτό το κάνουμε. Αξιοποιούμε μέσω της Τεχνητής Νοημοσύνης (ΤΝ) έναν τεράστιο πλούτο δεδομένων πχ από παλιές προσφορές έργων. Δε χρειάζεται μια προσφορά προς το δημόσιο να ξεκινήσουμε από το μηδέν. Δίνουμε στην ΤΝ τη βάση των παλιών δεδομένων και αυτή τα προσαρμόζει αυτόματα. Μάλιστα, όσο περνάει ο χρόνος, το εργαλείο «μαθαίνει» και προσαρμόζεται ακόμα καλύτερα, ώστε να γίνεται πιο εύστοχο στις προσφορές που ετοιμάζει. Οι ελληνικές επιχειρήσεις είναι αναγκαίο να υιοθετήσουν τέτοιου είδους εργαλεία, εάν θέλουν πραγματικά να μετασχηματιστούν ψηφιακά. ICTweekly: Ο ελληνικός τραπεζικός τομέας έχει κινηθεί ικανοποιητικά στον ψηφιακό μετασχηματισμό του; Η μετάβασή του στη νέα εποχή τι απαιτεί για να είναι ομαλή;  Στρατής Καλογρίδης: Ο τραπεζικός τομέας, αν και είναι από τους πιο εξελιγμένους της αγοράς, κατά την άποψη μου  έχει να κάνει αρκετά ακόμη βήματα για να πάει στο επίπεδο της ψηφιακής ωριμότητας που απαιτείται. Έχει όλα τα εργαλεία για να το επιτύχει. Σταδιακά, φεύγουμε από το παραδοσιακό μοντέλο της τραπεζικής και πάμε σ’ έναν αυτοματοποιημένο τρόπο, μέσω διαδικτυακών συναλλαγών. Ωστόσο, χρειάζονται πιο γρήγορα και πιο μεγάλα βήματα για να ευθυγραμμιστεί με άλλα αντίστοιχα ιδρύματα της Ευρώπης και της Αμερικής. Είναι σημαντικό να αναφέρουμε ότι η μετάβαση στο ψηφιακό περιβάλλον για να είναι ομαλή απαιτεί αξιόπιστα συστήματα back offices, αλλιώς δεν μπορούν να παραχθούν ψηφιακές υπηρεσίες. Ένα μεγάλο θέμα της ελληνικής τραπεζικής είναι ότι, πρέπει να εκσυγχρονιστούν τα back office συστήματα και εκεί υπάρχει αρκετός δρόμος ακόμα.  Δεν είναι καθόλου εύκολη υπόθεση. Ωστόσο, θα πρέπει να αναγνωρίσουμε ότι γίνονται σημαντικά βήματα.  ICTweekly: Η Uni Systems πώς συμβάλει στον ψηφιακό μετασχηματισμό της χώρας; Τα έργα του δημοσίου σε τι βαθμό σας ενδιαφέρουν;  Στρατής Καλογρίδης: Όπως προανέφερα, η Uni Systems έχει όλες τις προϋποθέσεις αλλά και τα ανταγωνιστικά πλεονεκτήματα για να αποτελέσει έναν αξιόπιστο και έμπειρο συνεργάτη ενός Οργανισμού στο ταξίδι του ψηφιακού του μετασχηματισμού. Η εταιρεία μας επενδύει συνεχώς σε ανθρώπους και τεχνολογίες αιχμής, έτσι ώστε να είναι σε θέση να καλύψει, μέσα από ένα πολύ μεγάλο ψηφιακό χαρτοφυλάκιο προϊόντων και λύσεων (όπως AI/ML, Big Data Analytics, Cloud, Cybersecurity, Managed Services, Customer Experience κλπ.) την εξειδικευμένη ανάγκη των πελατών της συμβάλλοντας στον ψηφιακό μετασχηματισμό της χώρας. Σε σχέση τώρα με τα έργα του Δημοσίου, εστιάζουμε σε περιοχές που έχουμε ειδική τεχνογνωσία τομέα, καθώς και σε μεγάλα integration έργα που αποτελούν ορόσημα. Σε αυτό το πλαίσιο, έχουμε αναλάβει (μόνοι μας ή και ως μέλη ενώσεων εταιρειών) σημαντικά έργα όπως το κεντρικό πληροφοριακό σύστημα των Υπουργείων και του ΓΛΚ (GOV ERP), το GOV CRMS, Next Gen GCloud, e-Justice, ΣτΕ με το σύνολο των δικαστηρίων της Διοικητικής Δικαιοσύνης (ΟΣΔΥΥΔΔ), ΝΣΚ, τον ψηφιακό μετασχηματισμό του ΕΟΠΥΥ, το Πανελλήνιο Σχολικό Δίκτυο, όπως και αρκετών έργων ψηφιοποίησης (Κτηματολόγιο, ΕΦΚΑ, κλπ.). Παράλληλα, συμμετέχουμε με αξιώσεις σε έργα του Υπ. Υγείας, υποδομών της ΓΓΠΣΨΔ, Πληροφοριακών Συστημάτων της ΑΑΔΕ, σε έργα Κυβερνοασφάλειας και Data Analytics σε διάφορους φορείς του Δημοσίου. Παράλληλα, έχουμε επενδύσει για πολλά χρόνια στην Τοπική Αυτοδιοίκηση κατέχοντας σημαντικό μερίδιο αγοράς και διευρύνοντας το χαρτοφυλάκιο των προσφερόμενων λύσεων, αναπτύσσουμε συστήματα Έξυπνης Πόλης στην κατεύθυνση της εξυπηρέτησης του πολίτη και της επιχείρησης. Τέλος, ιδιαίτερη τεχνογνωσία τομέα και εξειδικευμένες λύσεις διαθέτουμε στον τομέα του Πολιτισμού (Μουσεία, Βιβλιοθήκες, Συλλογές, Ιστορικά αρχεία κλπ.), έχοντας υλοποιήσει σημαντικά έργα προστιθέμενης αξίας. Στο σημείο αυτό θα ήθελα να τονίσω ότι βρισκόμαστε σχεδόν στο μισό της διαδρομής της υλοποίησης των έργων του Ταμείου Ανάκαμψης (RRF), που αποτελεί μεγάλη πρόκληση για τον ψηφιακό μετασχηματισμό της χώρας και θα πρέπει όλα τα ενδιαφερόμενα μέρη να ευθυγραμμιστούν στον Εθνικό αυτό στόχο, ώστε να αξιοποιηθεί το πρόγραμμα έγκαιρα και στο έπακρο. Η συγκυρία είναι κατάλληλη για στρατηγικά έργα με υψηλή αξία που θα κινητοποιούν ιδιωτικούς πόρους ενισχύοντας το επιχειρηματικό περιβάλλον και την ανταγωνιστικότητα. ICTweekly: Υπάρχουν τομείς έργων που θα θέλατε να έχετε συμμετοχή, αλλά δεν είναι εφικτό;  Στρατής Καλογρίδης: Ναι, υπάρχουν αρκετοί τέτοιοι τομείς. Όμως είμαστε προσεκτικοί στα έργα τα οποία συμμετέχουμε, γιατί πρωτίστως μας ενδιαφέρει η ορθή υλοποίηση και η εντός του προβλεπόμενου προϋπολογισμού και χρονοδιαγράμματος παράδοση του και όχι κατ’ ανάγκη η συμμετοχή μας σε ένα έργο με αποκλειστικό σκοπό τον τζίρο. Αυτό κατά κανόνα μπορείς να το επιτύχεις όταν διαθέτεις την βασική τεχνογνωσία τομέα στην επιχειρησιακή και την τεχνολογική του διάσταση. Ειδικά στα δημόσια έργα ΤΠΕ, είναι εύκολο να αστοχήσεις,  με μεγάλες συνέπειες, οπότε οφείλουμε να είμαστε ιδιαίτερα προσεκτικοί. ICTweekly: Σε σχέση με το ανθρώπινο δυναμικό, ποια είναι η στρατηγική σας και πόσο επενδύετε σε αυτό;  Στρατής Καλογρίδης: Όπως σας ανέφερα και προηγουμένως, το έργο του ψηφιακού μετασχηματισμού που θα πρέπει να υλοποιηθεί στην πενταετία 2022-2027, είναι πραγματικά εξαιρετικά μεγάλο και αφορά κυρίως έργα υπηρεσιών, δηλ. εντάσεως ανθρωπίνου κεφαλαίου. Οι διαθέσιμοι πόροι των εταιρειών ΤΠΕ, κυρίως σε εξειδικευμένο προσωπικό υψηλού επιπέδου, δεν επαρκούν. Είναι συνεπώς τεράστια, ίσως και μοναδική, ευκαιρία επαναπατρισμού των εξειδικευμένων ανθρώπων μας, που αναγκάστηκαν λόγω της κρίσης να φύγουν τα προηγούμενα χρόνια (brain drain) για αναζήτηση καλύτερης τύχης στο εξωτερικό και να αξιοποιηθούν στο μέγιστο βαθμό στην χώρα μας. Η εταιρεία μας επενδύει συνεχώς στο ανθρώπινο δυναμικό υψηλής εξειδίκευσης, για να μπορεί να υλοποιεί με επιτυχία έργα τεχνολογίας υψηλού επιπέδου. Για το σκοπό αυτό προβαίνουμε σε ένα σύνολο ενεργητικών δράσεων ώστε να ανταποκρινόμαστε με επιτυχία στις προσδοκίες των εργαζομένων μας. Σε αυτό το πλαίσιο, έχει δοθεί ιδιαίτερη έμφαση σε πρόγραμμα προνομίων καθώς και σε εξειδικευμένα προγράμματα εκπαίδευσης και mentoring των ανθρώπων μας, στην εξωστρέφεια της εταιρείας, σε πλαισιακές συμφωνίες με Πανεπιστήμια και Ερευνητικά κέντρα, χορηγίες σε ομάδες και τεχνολογικές κοινότητες, και βεβαίως, στη δημιουργία Technology Hubs, όπως αυτό που έχουμε ιδρύσει στην Πάτρα με τη Knowledge. Στη Uni Systems, αυτό που σε πρώτη φάση κάνουμε είναι να αναζητάμε κόσμο και από χώρες εκτός Ελλάδος. Ήδη με την Deloitte έχουμε πραγματοποιήσει έρευνα, προκειμένου να βρούμε hubs ανθρώπων που βρίσκονται σε περιοχές είτε της Ευρώπης, είτε της Ανατολής. Επίσης, μέσα από τις συνεργασίες μας με τα Πανεπιστήμια προσπαθούμε να βρούμε νέους ανθρώπους να τους εκπαιδεύσουμε, ώστε να μπορέσουμε να φτιάξουμε ένα μοντέλο για αξιόπιστη παράδοση προϊόντων λογισμικού και έργων ΤΠΕ. ICTweekly: Οι πόροι επαρκούν για αυτές τις ενέργειες και πόσο αισιόδοξος είστε για το αποτέλεσμα; Στρατής Καλογρίδης: Σαφώς δεν επαρκούν, αλλά υπάρχει πολύ μεγάλη ανάγκη για εξειδικευμένο δυναμικό, οπότε είμαστε υποχρεωμένοι να κάνουμε όλες αυτές τις δράσεις για να προσελκύσουμε ανθρώπους. Δεν έχουμε άλλη επιλογή. Ένας τομέας που μας προβληματίζει αρκετά, είναι το μισθολογικό κόστος. Η εφαρμογή της τηλεργασίας που αυξήθηκε ραγδαία κατά τη διάρκεια και μετά την πανδημία, δίνει την δυνατότητα στον εργαζόμενο να απευθύνεται στην παγκόσμια αγορά και να προσφέρει τις υπηρεσίες του και πέραν της Ελλάδας. Αυτό, αποτελεί βασική πρόκληση στην εξεύρεση ανθρώπινου δυναμικού γιατί αλλάζει το παραδοσιακό μοντέλο λειτουργίας. Βέβαια, η ανατροπή αυτή επιτάχυνε δράσεις που κάτω από άλλες συνθήκες θα περνούσαν χρόνια για να λάβουν «σάρκα και οστά», όμως άλλαξε και τα εργασιακά δεδομένα. Κάθε  εργαζόμενος μπορεί πια να απευθύνεται σε όποια χώρα του εξωτερικού επιθυμεί με μεγαλύτερες απολαβές. Πρόκειται για ένα πρόβλημα που είναι ακόμα πιο έντονο στο ελληνικό δημόσιο. Τα έργα κοστολογούνται με μισθούς πολλοί χαμηλότερους από αυτούς που ζητούν οι Έλληνες μηχανικοί, οι οποίοι μπορούν και απαιτούν υψηλούς μισθούς, αφού έχουν την εναλλακτική της παγκόσμιας αγοράς. Αυτός ο ανταγωνισμός, δημιουργεί μεγαλύτερο πρόβλημα στην εξεύρεση εξειδικευμένου ανθρώπινου δυναμικού. ICTweekly: Ποιος θα είναι ο ρόλος της εταιρείας στην νέα εποχή που θα μετατρέψει τους δήμους σε «έξυπνες» πόλεις; Έχετε αναπτύξει προϊόντα που θα μπορούσαν μετασχηματίσουν ψηφιακά τις σύγχρονες πόλεις; Στρατής Καλογρίδης: Οι σημαντικές χρηματοδοτήσεις προς τους Δήμους της χώρας,  για εφαρμογές Έξυπνων Πόλεων αποτελεί ευκαιρία για τις διοικήσεις των δήμων να αξιοποιήσουν τα προγράμματα αυτά, αφήνοντας ουσιαστικό έργο πίσω τους για την ασφάλεια, τη βελτίωση της καθημερινότητας των πολιτών και την τοπική οικονομία. Όπως έχω αναφέρει και παλαιότερα, επιβάλλεται οι σύγχρονες πόλεις σήμερα να υιοθετούν ολοκληρωμένες τεχνολογικές προτάσεις στη βάση των καινοτόμων οικοσυστημάτων ώστε να προχωρήσουν ταχύτερα τον ψηφιακό μετασχηματισμό τους και να γίνονται πιο αποτελεσματικές και πιο «ανοιχτές» για τον πολίτη και τη διαβίωσή του. Η Uni Systems  πιστεύει ότι προκλήσεις, όπως η μαζική αστική ανάπτυξη, η βελτιστοποίηση της χρήσης πόρων και η βελτίωση των υπηρεσιών μέσω της καλύτερης διαχείρισης της προσφοράς και της ζήτησης μπορούν να αντιμετωπιστούν με επιτυχία μέσω της υιοθέτησης μιας «ανοικτής» πλατφόρμας που θα λειτουργεί ως «εγκέφαλος» της πόλης. Επενδύουμε και αναπτύσσουμε στην κατεύθυνση αυτή λύσεις, που μετασχηματίζουν ψηφιακά τις σύγχρονες πόλεις μέσω της ολοκληρωμένης χρήσης αστικών δεδομένων (διαχείριση καταστροφών, κινητικότητα, ύδρευση, απορρίμματα, στάθμευση, τουρισμός, μεταφορές, ενέργεια, περιβάλλον κ.α.), συμπεριλαμβανομένων δεδομένων που συλλέγονται μέσω των τεχνολογιών Internet of Things (IoT) και από τα πληροφορικά συστήματα που διαθέτουν οι δήμοι. ICTweekly: Ποια κριτήρια καθιστούν μια πόλη «έξυπνη» κατά την προσωπική σας άποψη;  Στρατής Καλογρίδης: «Έξυπνη», θεωρώ μία πόλη στην οποία ο κάτοικος θα αισθάνεται ασφαλής μέσα από έξυπνα συστήματα προστασίας και ελέγχου, όπως σε περίπτωση πυρκαγιάς, σεισμού, ακραίων καιρικών φαινομένων κλπ. «Έξυπνη», θεωρώ μία πόλη που θα είναι καθαρή και για να μπορεί να το επιτύχει (πέραν της αλλαγής της νοοτροπίας των κατοίκων) θα πρέπει να διαθέτει έξυπνα συστήματα συλλογής και διαχείρισης απορριμμάτων,  που θα έχει εγκαταστήσει παντού ειδικές ράμπες για ευαίσθητες κοινωνικά ομάδες (ηλικιωμένοι, ΑμΕΑ κ.α), έξυπνα συστήματα φροντίδας ηλικιωμένων με παροχή βοήθειας στο σπίτι, έξυπνα συστήματα μετρήσεων νερού και ενέργειας και πολλά άλλα.   Επίσης έξυπνη θεωρώ μια πόλη που οι υπηρεσίες της προς τον πολίτη, να μην τον ταλαιπωρούν για κάτι που χρειάζονται από αυτόν, αλλά να το αναζητούν αυτεπάγγελτα, δια μέσου συστημάτων διαλειτουργικότητας. Οι διοικήσεις των δήμων λοιπόν οφείλουν τα αξιοποιήσουν στο έπακρο τα διαθέσιμα κονδύλια , για τη δημιουργία «έξυπνων» πόλεων και να παραδώσουν έργα χρήσιμα και λειτουργικά για τους πολίτες και τις επιχειρήσεις. ICTweekly: Πώς κινήθηκε η οικονομική χρήση του 2023 και τι να αναμένουμε για το νέο έτος; Η πρόβλεψη της διοίκησης για κύκλο εργασιών στα 300 εκατ. ευρώ μέχρι το 2026, θεωρείτε ότι θα επιτευχθεί;  Στρατής Καλογρίδης: Επειδή ουσιαστικά έχει ολοκληρωθεί η χρήση του 2023, μπορούμε να πούμε πως οι εκτιμήσεις μας είναι θετικές και θα καταφέρουμε να πετύχουμε, αν όχι και να ξεπεράσουμε τους στόχους που θέσαμε. Με τα δεδομένα αυτά μπαίνουν και οι βάσεις για ένα πολύ καλό ξεκίνημα το 2024. Σε σχέση με το ερώτημα σας αν οι προβλέψεις της διοίκησης για το 2026 θα επιτευχθούν, θα ήθελα να σας θυμίσω πως πριν από δυο περίπου χρόνια, εκπονήσαμε με την υποστήριξη εξωτερικού διεθνούς συμβούλου, Business Plan 5ετίας, το οποίο παρακολουθούμε και επικαιροποιούμε κάθε χρόνο και αυτό που μπορώ με βεβαιότητα να σας πω, είναι ότι είμαστε αισιόδοξοι και κάνουμε όλες τις απαραίτητες ενέργειες για να επιτυγχάνουμε τους στόχους μας.  Στρατής Καλογρίδης: ICTweekly: Η εξωστρέφεια σε τι βαθμό καθορίζει την πορεία της εταιρείας τόσο σε οικονομικό, όσο και επιχειρηματικό επίπεδο; Υπάρχουν σχέδια για περαιτέρω επέκταση στη διεθνή αγορά το 2024; Όπως γνωρίζετε τα τελευταία χρόνια περίπου το  50% των εσόδων μας προέρχεται από τις αγορές του εξωτερικού, με κύριο άξονα τους ευρωπαϊκούς οργανισμούς και τα κεντρικά όργανα της Ε.Ε. Αυτή η δυναμική θα συνεχιστεί, γιατί βασικό στοιχείο της στρατηγικής μας είναι η εξωστρέφεια και η επέκταση μας πέραν των εθνικών μας συνόρων με καθετοποιημένες λύσεις. ICTweekly: Στο πρόσφατο συνέδριο του Gov.Forum υποστηρίξατε ότι υπάρχουν μεγάλα περιθώρια ανάπτυξης, σε ένα πολύ ενδιαφέρον πεδίο, αυτό της Οικονομίας των δεδομένων (Data Economy) στην Ελληνική Οικονομία. Μπορείτε να μας το αναλύστε λίγο περισσότερο και τι ρόλο θα μπορούσε να παίξει το Ελληνικό Δημόσιο σε αυτό; Στρατής Καλογρίδης: Βεβαίως. Καταρχάς, τι είναι η Big Data Economy (BDE) με απλά λόγια. Είναι βασικά η αξία και ο οικονομικός αντίκτυπος που δημιουργείται από τη συλλογή, την επεξεργασία και την ανάλυση μεγάλου όγκου δεδομένων που συγκεντρώνονται από τους οργανισμούς από διάφορες πηγές, όπως διαδικτυακές συναλλαγές, μέσα κοινωνικής δικτύωσης, αισθητήρες, data entry κλπ. Με την χρήση προηγμένων τεχνολογιών αναλύονται στοιχεία από αυτό το τεράστιο & πολύπλοκο σύνολο δεδομένων και εξάγεται ουσιαστική πληροφορία με τεράστια προστιθέμενη αξία. Ένας από τους πιο σημαντικούς αξιοποιήσιμους πόρους του Ελληνικού Δημοσίου είναι και ο πλούτος των δεδομένων που κατέχει σε πάρα πολλούς νευραλγικούς τομείς (Υγεία, Ασφάλιση, Δικαιοσύνη, Φορολογία, δημοσιονομική Πολιτική, Γεωργία, Μεταφορές, κλπ.). Η ανάπτυξη υπηρεσιών προστιθέμενης αξίας πάνω σε αυτά τα δεδομένα αποτελεί μεγάλη πρόκληση και αλλαγή στο επιχειρηματικό μοντέλο, πολλών ενδιαφερόμενων μερών,  είτε με τον ρόλο του παρόχου, είτε και του καταναλωτή και θα συμβάλλει καθοριστικά στην ανάπτυξη της BDE. Είναι βέβαιο ότι με την ανάπτυξη της τεχνολογίας (AI/ML) ο αντίκτυπος των μεγάλων δεδομένων θα επεκταθεί, επηρεάζοντας τον τρόπο λειτουργίας, ανταγωνισμού και καινοτομίας των επιχειρήσεων. Εδώ λοιπόν, σημαντικό ρόλο μπορεί να παίξει το δημόσιο στη διάθεση δεδομένων, εννοείται με απόλυτη ασφάλεια και προστασίας της ιδιωτικότητας. Η χρέωση για τη χρήση δημοσίων δεδομένων εξαρτάται από τις πολιτικές που εφαρμόζονται και την ισχύουσα νομοθεσία από τους αντίστοιχους διαχειριστές των δεδομένων. Ορισμένες φορές, τα δημόσια δεδομένα παρέχονται δωρεάν για πρόσβαση, ενώ σε άλλες περιπτώσεις μπορεί να υπάρχουν χρεώσεις. Πρέπει να εξετάζονται προσεκτικά οι όροι χρήσης και τυχόν χρεώσεις πριν από την απόκτηση και χρήση δημοσίων δεδομένων για επιχειρηματικούς σκοπούς. Οι φορείς της Δημόσιας Διοίκησης που διαχειρίζονται τα δημόσια δεδομένα μπορεί να χρεώνουν για να καλύψουν τα έξοδα συλλογής, διατήρησης και διαχείρισής τους. Εάν οι επιχειρήσεις χρησιμοποιούν δημόσια δεδομένα για εμπορικούς σκοπούς, μπορεί να υπάρχουν χρεώσεις ή άδειες χρήσης, που μπορούν να βασίζονται στα οφέλη που προκύπτουν για την επιχείρηση. Τέλος, σε πολλές περιπτώσεις, οι φορείς της ΔΔ μπορούν  να χρεώνουν για πρόσθετες υπηρεσίες προστιθέμενης αξίας, όπως προηγμένη ανάλυση δεδομένων,  πρόσβαση σε ειδικές βάσεις δεδομένων κλπ. Σε κάθε περίπτωση η λεπτομερής ανάλυση αυτού του μοντέλου έχει ιδιαίτερο ενδιαφέρον και αποτελεί μεγάλη πρόκληση για την Κυβέρνηση να πάρει τις σχετικές πρωτοβουλίες. Κλείνοντας, θα πρέπει να πούμε πως η αγορά ΤΠΕ παγκοσμίως αλλά και στη χώρα μας, βρίσκεται στο μεταβατικό στάδιο από την 4η βιομηχανική επανάσταση (Industry 4.0) προς την 5η, που επιφέρει τεράστια αλλαγή, ανατρέποντας τα σημερινά δεδομένα λειτουργίας των επιχειρήσεων και οργανισμών. Πρόκειται για μια επανάσταση που θα εξελίσσεται παράλληλα με την υφιστάμενη  4η κάπου πιο γρήγορα και κάπου πιο αργά. H ανάπτυξη της τεχνολογίας γύρω από το AI, ML, Big Data Analytics, Robotics θα είναι στα επόμενα χρόνια καταιγιστική και οι οργανισμοί οφείλουν να προσαρμόσουν τη λειτουργία τους σε αυτό το επιχειρηματικό μοντέλο ώστε να είναι ανταγωνιστικοί στο νέο πλαίσιο. o κ. Στρατής Καλογρίδης είναι Διπλ. Μηχανολόγος Μηχανικός, Director, επικεφαλής της επιχειρηματικής μονάδας Δημόσιου & Προϊόντων λογισμικού της εταιρείας Uni Systems SMSA, μέλος του Ομίλου Quest"
    },
    {
        "title": "Ευρωπαϊκή Επιτροπή Αρχεία - ICTPLUS",
        "body": "Την Παρασκευή 12 Απριλίου, η Επιτροπή ανακοίνωσε τους 20 βραβευθέντες των Νέων Ευρωπαϊκών Βραβείων Bauhaus (NEB) 2024, για τέταρτη συνεχή χρονιά, που διοργανώνονται με χρηματοδότηση από την Πολιτική Συνοχής. Αυτά τα βραβεία επιβραβεύουν εξαιρετικά έργα και πρωτοβουλίες που συνδυάζουν βιωσιμότητα, ένταξη και αισθητική, αποδεικνύοντας πώς η μετάβαση στην Ευρωπαϊκή Πράσινη Συμφωνία μπορεί πρακτικά να εμπλουτίσει […]"
    },
    {
        "title": "Κώστας Σκρέκας: «Μετασχηματίζουμε τα Επιμελητήρια σε πυλώνες προώθησης της επιχειρηματικότητας και της καινοτομίας»",
        "body": "Ο Υπουργός Ανάπτυξης, Κώστας Σκρέκας, βρέθηκε το Σάββατο 13 Απριλίου στην Δράμα και συναντήθηκε με Προέδρους και μέλη των Επιμελητηρίων, αλλά και με τον επιχειρηματικό κόσμο της πόλης στο πλαίσιο της εκδήλωσης που διοργάνωσε το τοπικό Επιμελητήριο στη βάση της πρωτοποριακής ιδέας του Lab 40, που βοηθά τις νέες και τους νέους της περιοχής να υλοποιήσουν τις ιδέες τους. Ο κ. Σκρέκας ανέφερε πως είναι σημαντική για την ελληνική οικονομία η στήριξη της καινοτομίας και της έρευνας, καθώς και η σύνδεσή τους με την αγορά, ώστε να μπορέσουμε να διαφοροποιηθούμε από τους ανταγωνιστές μας στην Ευρώπη και τον υπόλοιπο κόσμο και να παραχθούν προϊόντα και υπηρεσίες υψηλής προστιθέμενης αξίας. Στόχος της Κυβέρνησης και του Υπουργείου Ανάπτυξης, όπως τόνισε, είναι να μετατραπούν τα Επιμελητήρια όλης της χώρας σε πυλώνες προώθησης της επιχειρηματικότητας, της έρευνας και της καινοτομίας. Υπουργείο Ανάπτυξης και Επιμελητήρια δημιουργούν μαζί προϋποθέσεις ισχυρής, βιώσιμης και διατηρήσιμης ανάπτυξης που θα φέρει περισσότερες, καλύτερα αμειβόμενες θέσεις εργασίας, συμβάλλοντας στη βελτίωση του βιοτικού επιπέδου και την αναχαίτιση του brain drain. Ο κ. Σκρέκας ανέφερε ακόμα πως τα τελευταία χρόνια στην Ελλάδα έχουν δημιουργηθεί πάνω από 150.000 περισσότερες νέες επιχειρήσεις, γεγονός που αναδεικνύει ότι οι Ελληνίδες και οι Έλληνες θέλουν να επιχειρούν. Τέλος, τόνισε πως η Ελλάδα σήμερα παράγει, δημιουργεί, καινοτομεί και εξάγει. Η ελληνική οικονομία αναπτύσσεται με ρυθμούς ανάπτυξης 4 και 5 φορές υψηλότερους από τον ευρωπαϊκό μέσο όρο. Αυτό δεν είναι αυτονόητο και προφανές, όπως είπε. Για να διατηρηθεί και τα επόμενα χρόνια, θα πρέπει να συνεχίσει να μετασχηματίζεται το παραγωγικό μοντέλο της χώρας. Στην εκδήλωση συμμετείχαν ο Περιφερειάρχης Ανατολικής Μακεδονίας-Θράκης, Χριστόδουλος Τοψίδης, ο Δήμαρχος Δράμας, Γιώργος Παπαδόπουλος, ο Πρόεδρος της Κεντρικής Ένωσης Επιμελητηρίων Ελλάδας, Ιωάννης Μασούτης, ο Πρόεδρος του Επιμελητηρίου Δράμας, Στέφανος Γεωργιάδης, ο Πρόεδρος του Εμποροβιομηχανικού Επιμελητηρίου Ροδόπης, Νίκος Αγγελίδης, ο Πρόεδρος του Επαγγελματικού και Βιοτεχνικού Επιμελητηρίου Ροδόπης, Αντώνης Γραβάνης, ο Πρόεδρος Επιμελητηρίου Σερρών, Αθανάσιος Μαλλιαράς, ο Πρόεδρος του Επιμελητηρίου Χαλκιδικής, Γιάννης Κουφίδης, ο Πρόεδρος του Επιμελητηρίου Λέσβου, Βαγγέλης Μυρσινιάς, ο  Διευθύνων Σύμβουλος του Elevate Greece, Θεοφύλακτος Φραγκίσκος και ο Πρύτανης του Δημοκριτείου Πανεπιστημίου Θράκης, Φώτης Μάρης."
    },
    {
        "title": "FAMAR: Νέες επενδύσεις στο Κέντρο Διανομής στη Θήβα",
        "body": "Η FAMAR, κορυφαίος πάροχος υπηρεσιών ανάπτυξης και παραγωγής φαρμακευτικών και καλλυντικών προϊόντων (CDMO) και μία από τις σημαντικότερες εταιρείες του κλάδου των CDMOs στην Ευρώπη, ενισχύει περαιτέρω την ηγετική της θέση στις υπηρεσίες αποθήκευσης και διανομής φαρμακευτικών προϊόντων για λογαριασμό τρίτων (3PL) με νέες επενδύσεις στο Κέντρο Διανομής της στη Θήβα. Αύξηση Αποθηκευτικής Δυναμικής Ανταποκρινόμενη στη διαρκώς αυξανόμενη ζήτηση για υπηρεσίες αποθήκευσης και διανομής, η FAMAR υλοποιεί στοχευμένες επενδύσεις με την προσθήκη τριών νέων modules, τα οποία θα αυξήσουν σημαντικά την αποθηκευτική δυναμική του Κέντρου Διανομής. Συγκεκριμένα, τα τρία υπερσύγχρονα αυτά modules, σχεδιασμένα με βάση τις αυστηρές απαιτήσεις της φαρμακευτικής βιομηχανίας, αναμένεται να προσθέσουν 6.000 τετραγωνικά μέτρα αποθηκευτικού χώρου, δημιουργώντας επιπλέον 7.500 παλετοθέσεις. Το ένα εκ των τριών modules, έκτασης 2.000 τετραγωνικών μέτρων, θα αφορά στη διαχείριση φαρμάκων που απαιτούν ψύξη. Πρόκειται για ένα Module 2.500 παλετοθέσεων, εξοπλισμένο με σύγχρονους θαλάμους ψύξης, που θα διασφαλίζει την άψογη τήρηση των συνθηκών ψύξης (μεταξύ +2°C και +8°C) σε κάθε στάδιο, από την αποθήκευση έως τη φόρτωση. Η επέκταση αυτή διπλασιάζει την αποθηκευτική δυνατότητα για σκευάσματα ειδικών απαιτήσεων, προσφέροντας στους πελάτες υπηρεσίες υψηλών προδιαγραφών σύμφωνα με τις ορθές πρακτικές διανομής (GDP). Παράλληλα, η FAMAR αυξάνει το στόλο του Κέντρου Διανομής της με σύγχρονα διζωνικά φορτηγά με θαλάμους ελεγχόμενης θερμοκρασίας (2°C – 8°C και 15°C – 25°C), εξασφαλίζοντας ακόμη μεγαλύτερη γεωγραφική κάλυψη. Τα οχήματα αυτά, υποστηρίζονται από ενσωματωμένο σύστημα τηλεματικής που παρέχει ειδοποιήσεις θερμοκρασίας σε πραγματικό χρόνο, διασφαλίζοντας τις βέλτιστες συνθήκες των φαρμακευτικών σκευασμάτων κατά τη μεταφορά. Με αυτόν τον τρόπο, η FAMAR επιτυγχάνει παραδόσεις άνω του 90% με ίδια μέσα σε όλη την Ελλάδα. Καινοτόμες Υπηρεσίες Σειριοποίησης (Serialization) Παράλληλα, η FAMAR, πρωτοπόρος στην υιοθέτηση καινοτόμων τεχνολογιών, ηγείται της ομαλής μετάβασης από το ΕΟΦoσήμο στη σειριοποίηση φαρμάκων έως το 2025. Στο Κέντρο Διανομής, η FAMAR έχει δρομολογήσει επενδύσεις για την παροχή υπηρεσιών off-line serialization, όπου η εταιρεία διαθέτει πολυετή εμπειρία καθώς εφαρμόζει την εν λόγω διαδικασία, ήδη από το 2020, στα παραγωγικά της εργοστάσια. Πρόκειται για μια διαδικασία που ενισχύει την ασφάλεια και την ιχνηλασιμότητα των φαρμάκων με τρόπο που συμμορφώνεται απόλυτα με την ελληνική νομοθεσία. Ο κ. Απόστολος Σαγιάκος, Γενικός Διευθυντής της FAMAR στην Ελλάδα, σχολίασε τις επενδύσεις λέγοντας: «Η επέκταση του Κέντρου Διανομής στη Θήβα και η ενίσχυση των υπηρεσιών μας με σύγχρονα τεχνολογικά μέσα αποτελούν κρίσιμα βήματα για τη στήριξη της αυξανόμενης ζήτησης και την προσφορά ασφαλέστερων και πιο αποτελεσματικών λύσεων στους πελάτες μας. Με αυτές τις κινήσεις, η FAMAR όχι μόνο διασφαλίζει την επικράτηση στον κλάδο αλλά και την ανάπτυξη μιας βιώσιμης στρατηγικής που θα εξασφαλίσει την μακροχρόνια επιτυχία μας.»"
    },
    {
        "title": "Άννα Διαμαντοπούλου: «Ο μετασχηματισμός της εκπαίδευσης δεν είναι μια εθελοντική διαδικασία»",
        "body": "ε τροχιά μετασχηματισμού βρίσκεται το εκπαιδευτικό σύστημα στη χώρα μας, με στόχο την εισαγωγή εφαρμογών της τεχνητής νοημοσύνης στα σχολικά προγράμματα μέχρι το τέλος του 2025, όπως επισημάνθηκε στο πλαίσιο του 9oυ Οικονομικού Φόρουμ των Δελφών, που πραγματοποιείται στους Δελφούς 10-13 Απριλίου και τελεί υπό την Αιγίδα της Α.Ε. της Προέδρου της Δημοκρατίας, κας Κατερίνας Σακελλαροπούλου. «Η τεχνητή νοημοσύνη (ΑΙ) δεν είναι ένα ακόμη εργαλείο, είναι μια άλλη κουλτούρα, ένα νέο σύστημα» ανέφερε η Άννα Διαμαντοπούλου, Πρόεδρος, ΔΙΚΤΥΟ για τη Μεταρρύθμιση στην Ελλάδα και την Ευρώπη, Πρώην Ευρωπαία Επίτροπος & Υπουργός, επισημαίνοντας πως η μετάβαση προς αυτή τη νέα εποχή θα πρέπει να γίνει με τρόπο που θα είναι προς όφελος των πολλών. Η χρήση της ΑΙ στην εκπαίδευση, «την απλοποιεί, την κάνει πιο συμπεριληπτική, βοηθά την επικοινωνία, την κρίση και την κριτική ικανότητα, την διαχείριση του σχολείου, ακόμη και των υποδομών». Ωστόσο, η αξιολόγηση – όπως διευκρίνισε η κα Διαμαντοπούλου – είναι κάτι που θα πρέπει να μείνει απ’ έξω. Όπως ανέφερε, από τις 38 χώρες του ΟΟΣΑ 11 έχουν ήδη προχωρήσει στις απαραίτητες αλλαγές στα εκπαιδευτικά τους συστήματα για την ενσωμάτωση σε αυτά της ΑΙ και 4 – μεταξύ των οποίων και η Ελλάδα – είναι ακόμα σε επίπεδο συζητήσεων. «Εάν δεν χρησιμοποιήσουμε την τεχνητή νοημοσύνη γρήγορα και αποτελεσματικά, μπαίνουμε σε μια εποχή τεράστιων ανισοτήτων, τόσο στο εσωτερικό των κοινωνιών όσο και μεταξύ των κοινωνιών» τόνισε η κα Διαμαντοπούλου. «Δεν γίνεται να κάνουμε αυτή την διαδικασία μετασχηματισμού της εκπαίδευσης μια εθελοντική διαδικασία» πρόσθεσε, υπογραμμίζοντας πως απαιτείται αλλαγή νοοτροπίας των εκπαιδευτικών στην Ελλάδα. Η κα Διαμαντοπούλου αναφέρθηκε επίσης στην ανάγκη ρύθμισης του ιδιωτικού τομέα σε αυτή την νέα εποχή, ώστε να μην υπάρξουν μονοπώλια που θα ελέγχουν μία χώρα. «Ο τρόπος για να το αποφύγουμε αυτό είναι τα ανοιχτά δεδομένα και η πρόσβαση των εκπαιδευτικών σε πολλές και διαφορετικές πηγές», σημείωσε. «Οι έρευνες δείχνουν ότι μόνο ένας στους δύο εκπαιδευτικούς ξέρει τι είναι η τεχνητή νοημοσύνη. Κι από αυτούς που ξέρουν, μόνο ένας στους τρεις δηλώνει ότι κατανοεί τι πρέπει να κάνει» ανέφερε ο Σπυρίδων Δουκάκης, Πρόεδρος, Ινστιτούτο Εκπαιδευτικής Πολιτικής, προαναγγέλοντας την έναρξη επιμορφωτικών σεμιναρίων για τους ανθρώπους που εργάζονται στην εκπαίδευση, σε συνεργασία και με ιδιωτικούς φορείς. Οι δράσεις αυτές, όπως εξήγησε, θα ξεκινήσουν τον Μάιο με στόχο την επιμόρφωση 800 επιλεγμένων, εκπαιδευτικών που θα αποτελέσουν τους πρεσβευτές του υπουργείου Παιδείας σε αυτό το εγχείρημα. «Το υπουργείο Παιδείας ετοιμάζει ένα σύστημα σχολικής εκμάθησης που με την βοήθεια της τεχνητής νοημοσύνης θα παρέχει την δυνατότητα πρόβλεψης και πρόγνωσης για το παιδί» τόνισε ο κος Δουκάκης. Το πρόγραμμα αυτό θα είναι έτοιμο στο τέλος του 2025 και υλοποιείται με χρηματοδότηση από το Ταμείο Ανάκαμψης, ύψους 40 εκατ. Ευρώ. Τις τελευταίες δύο εβδομάδες, όπως διευκρίνισε, το Ινστιτούτο προετοιμάζει τις οδηγίες που θα πρέπει να ακολουθούν οι εκπαιδευτικοί, όταν και αν χρησιμοποιούν τεχνητή νοημοσύνη. «Ο στόχος δεν θα πρέπει να είναι η ενσωμάτωση της ΑΙ στην εκπαίδευση, αλλά ο μετασχηματισμός της εκπαίδευσης από ένα δασκαλοκεντρικό σε ένα μαθητοκεντρικό μοντέλο για την αξιοποίησή της» ανέφερε ο Παναγιώτης Αναστασιάδης, Καθηγητής, Δια Βίου και εξ Αποστάσεως Εκπαίδευση με την χρήση των ΤΠΕ, Πανεπιστήμιο Κρήτης. Η εισαγωγή της τεχνητής νοημοσύνης στο εκπαιδευτικό σύστημα δεν έχει νόημα χωρίς ένα φιλοσοφικό και παιδαγωγικό πλαίσιο, τόνισε. Ο στόχος, όπως είπε, θα πρέπει να είναι η καλλιέργεια της κριτικής σκέψης, η ανάπτυξη της συνεργατικής διερεύνησης και η οικοδόμηση της γνώσης, η ενθάρρυνση της δημιουργικότητας μέσα από τις τέχνες και τον πολιτισμό και η καλλιέργεια κοινωνικών δεξιοτήτων με έμφαση στην αυτορρύθμιση και την κοινωνική χειραφέτηση. Η τεχνητή νοημοσύνη, όπως εξήγησε ο κος Αναστασιάδης, είναι αλγόριθμος και δεδομένα. Τα δεδομένα είναι ανθρώπινο δημιούργημα, επισήμανε, αναφερόμενος στην προκατάληψη γύρω από την χρήση της ΑΙ. «Σκοπός της τεχνητής νοημοσύνης δεν είναι η υποκατάσταση της ανθρώπινης νοημοσύνης, αλλά η βελτιστοποίηση των δυνατοτήτων του σύγχρονου ανθρώπου με όρους κοινωνικής υπευθυνότητας», κατέληξε. «Δεν μπορούμε να αρνηθούμε ότι η τεχνητή νοημοσύνη διευκολύνει πολύ την εκμάθηση ξένων γλωσσών» ανέφερε η Sofia Hu (Hu Jingjing), Center for Greek Studies, Shanghai International Studies University, China, η οποία αναφέρθηκε στην εμπειρία της από την χρήση εργαλείων και μικροεφαρμογών ΑΙ. Όπως εξήγησε, αν και η εκμάθηση της ελληνικής γλώσσας στην Σανγκάη ξεκίνησε το 1972, για σαράντα χρόνια το εγχείρημα αυτό προχωρούσε πολύ αργά. Ωστόσο, τα τελευταία δέκα χρόνια αναπτύσσεται ραγδαία χάρη στην ΑΙ. Αναφέρθηκε μάλιστα στο ψηφιακό στεφανάκι που φορούν οι μαθητές κατά την διάρκεια της διδασκαλίας, το οποίο μεταδίδει δεδομένα σε μια ΑΙ εφαρμογή, η οποία μπορεί να αντιληφθεί εάν κάποιο παιδί είναι αφηρημένο, εάν αντιμετωπίζει μαθησιακές δυσκολίες, κ.λπ. και στέλνει αυτές τις πληροφορίες στον δάσκαλο, δίνοντάς του την δυνατότητα άμεσης και εξατομικευμένης παρέμβασης για την ενίσχυση του μαθητή. Η ίδια αναφέρθηκε ωστόσο και στις προκλήσεις με τις οποίες έχουν έρθει αντιμέτωποι οι εκπαιδευτικοί στην Κίνα, καθώς συχνά οι μαθητές τους δίνουν λανθασμένες ακόμη και ηθικά ανεπαρκείς απαντήσεις. «Ενθαρρύνουμε τους μαθητές να χρησιμοποιούν την ΑΙ, αλλά πάντα να αναρωτιούνται αν οι απαντήσεις είναι σωστές, και ελέγχουν και άλλες πηγές, επίσημες ιστοσελίδες, κ.λπ.» ανέφερε η κα Hu. «Η υπερβολική εξάρτηση από την τεχνητή νοημοσύνη δεν ευνοεί την καλλιέργεια της δημιουργικότητας» τόνισε. «Η ΑΙ δίνει την δυνατότητα στους εκπαιδευτικούς να απελευθερωθούν από το διαχειριστικό κομμάτι και να επικεντρωθούν στην εκπαίδευση» ανέφερε ο Παύλος Κιτσανέλης, Δ/ντής Δημόσιου Τομέα για την Ελλάδα, την Κύπρο και τη Μάλτα, Microsoft, επισημαίνοντας ότι στην Ελλάδα «τρέχει» ήδη ένα μεγάλο πρόγραμμα για τους λειτουργούς της εκπαίδευσης. Στόχος, όπως εξήγησε, είναι μέχρι το 2025 να έχουν καταρτιστεί στην χρήση της τεχνητής νοημοσύνης 70.000 εκπαιδευτικοί. Αυτοί οι πρωτοπόροι εθελοντές θα τραβήξουν στην συνέχεια και τους υπόλοιπους, εκτίμησε ο κος Κιτσανέλης. Όπως εξήγησε, η Microsoft εστιάζει σε εφαρμογές και εργαλεία ΑΙ τα οποία μπορούν να χρησιμοποιηθούν στην εκπαίδευση για: τον σχεδιασμό προγραμμάτων σπουδών, την παράδοση περιεχομένου, την αξιολόγηση των μαθητών, την ανάπτυξη των εκπαιδευτικών, καθώς και για την διαχείριση των σχολικών σπουδών ως μία οντότητα χάραξης πολιτικής. «Εμείς στην Microsoft έχουμε τρεις αρχές: πρώτον, τον εκδημοκρατισμό της ΑΙ, δεύτερον, την ανάπτυξη της ΑΙ και τρίτον, την ενδυνάμωση των μελών της εκπαιδευτικής κοινότητας». Την συζήτηση συντόνισε η Μαρία Σαράφογλου, Δημοσιογράφος, ANT1."
    },
    {
        "title": "Συνεντεύξεις Αρχεία - ICTPLUS",
        "body": "Σε συνέχεια της παρουσίας της στο συνέδριο Digital Healthcare, η Φαίη Κοσμοπούλου Γενική Διευθύντρια της Πανελλήνιας Ένωσης Φαρμακοβιομηχανίας, μιλάει αποκλειστικά στο ICTweekly  και την Σοφία Μυττά για το παρόν και το μέλλον της βιομηχανίας. Αναλύει τον τρόπο που η Ελληνική Φαρμακοβιομηχανία έχει πρωτοπορήσει στην υιοθέτηση σύγχρονων τεχνολογιών η χρήση τους έχουν οδηγήσει στην ανάπτυξη του […]"
    },
    {
        "title": "Μελέτη του ΣΒΕ σε συνεργασία με την Deloitte για την επαγγελματική εκπαίδευση, κατάρτιση και ανάπτυξη των δεξιοτήτων του ανθρώπινου δυναμικού στην ελληνική βιομηχανία",
        "body": "Παρουσία της Υπουργού Εργασίας και Κοινωνικής Ασφάλισης, κα. Δόμνας Μιχαηλίδου, ο Σύνδεσμος Βιομηχανιών Ελλάδος (ΣΒΕ) παρουσίασε τη μελέτη για την επαγγελματική εκπαίδευση, κατάρτιση και ανάπτυξη των δεξιοτήτων του ανθρώπινου δυναμικού στην ελληνική βιομηχανία, την Τρίτη 9 Απριλίου στο αμφιθέατρο της Εθνικής Πινακοθήκης. Την εκδήλωση τίμησαν επίσης με την παρουσία τους ο Υπουργός Μετανάστευσης και Ασύλου κ. Δημήτρης Καιρίδης, ο Υφυπουργός Εργασίας και Κοινωνικής Ασφάλισης, κ. Βασίλης Σπανάκης και η Υποδιοικήτρια ΔΥΠΑ, κα. Γιάννα Χορμόβα. Η μελέτη, η οποία εκπονήθηκε από το Τμήμα Συμβουλευτικών Υπηρεσιών της Deloitte σε συνεργασία με το ΙΝΣΒΕ (Ινστιτούτο του ΣΒΕ), εντοπίζει τις βασικές αδυναμίες της ελληνικής πραγματικότητας, συμβάλλει στη διαμόρφωση των στρατηγικών στόχων του ΣΒΕ, καταγράφει βέλτιστες πρακτικές και επιτυχημένα παραδείγματα. Καταλήγει, δε, σ’ ένα ολοκληρωμένο πλέγμα 13 προτάσεων για τη βελτίωση του ευρύτερου πλαισίου που διέπει την επαγγελματική εκπαίδευση και κατάρτιση στην Ελλάδα, με απώτερο στόχο την ανάπτυξη δεξιοτήτων (reskilling & upskilling) του ανθρώπινου δυναμικού που απευθύνεται στην ελληνική βιομηχανία. Κατά τον χαιρετισμό της, η Υπουργός Εργασίας και Κοινωνικής Ασφάλισης, κα. Δόμνα Μιχαηλίδου δήλωσε «Οι αξιώσεις της αγοράς εργασίας διαρκώς αλλάζουν. Τόσο γρήγορα, όσο ποτέ άλλοτε. Ο μύθος της ισόβιας ειδικότητας καταρρίπτεται, όχι χρόνο με τον χρόνο αλλά μέρα με την ημέρα. Οι ραγδαίες αλλαγές στην οικονομία του σήμερα και του αύριο επιβάλλουν συνεχείς μεταβολές που θα χαρακτηρίζουν όλο και περισσότερο τη σύγχρονη αγορά εργασίας. Όλα τα παραπάνω οδηγούν στο συμπέρασμα ότι η επαγγελματική εκπαίδευση και κατάρτιση του εργατικού δυναμικού της χώρας είναι ο καταλύτης της ανάκαμψης, η ασφαλέστερη απάντηση απέναντι στην ανεργία, το ισχυρότερο ίσως εφόδιο μπροστά στις προκλήσεις και τις προσκλήσεις του επιχειρηματικού κόσμου. Το μέσον που θα οδηγήσει τον κάθε πολίτη στο να μπορέσει να διεκδικήσει με αξιώσεις την εργασία και την επαγγελματική του σταδιοδρομία. Χρέος μας, να εναρμονίσουμε το ανθρώπινο δυναμικό με τις απαιτήσεις της εποχής κερδίζοντας σε κάθε επίπεδο το στοίχημα της ανάπτυξης». Ο Υπουργός Μετανάστευσης και Ασύλου, κ. Δημήτρης Καιρίδης τόνισε «Το Υπουργείο μας φτιάχτηκε πρόσφατα, μέσα στην προσφυγική κρίση και τη διαχείρισή της. Όμως, η γρήγορη οικονομική ανάπτυξη των τελευταίων χρόνων πρόσθεσε στις προτεραιότητές του το ζήτημα της νόμιμης μετανάστευσης και της συγκρότησης ενός αξιόπιστου μηχανισμού για τη διαχείρισή της, σύμφωνα με τις ανάγκες της οικονομίας και με απόλυτη ασφάλεια για την κοινωνία. Και προς αυτήν την κατεύθυνση κινούμαστε με σειρά νομοθετικών και διοικητικών πρωτοβουλιών». Από πλευράς της, η πρόεδρος του ΣΒΕ κα. Λουκία Σαράντη επεσήμανε πως «το κρισιμότερο πρόβλημα που αντιμετωπίζει η ελληνική βιομηχανία σήμερα εντοπίζεται στο ανθρώπινο δυναμικό. Μας λείπουν εργαζόμενοι, σχεδόν σε κάθε ειδικότητα, ιδίως στις σύγχρονες τεχνολογίες. Μας λείπει όμως και η δυνατότητα να βοηθάμε το ανθρώπινο δυναμικό μας να γίνεται όλο και πιο εναρμονισμένο με τις σύγχρονες απαιτήσεις. Το reskilling και το upskilling είναι αναγκαία. Είναι ευνόητο ότι αυτά τα ζητήματα σχετίζονται άμεσα με την Επαγγελματική Εκπαίδευση και Κατάρτιση -εκκινούν θα έλεγα από αυτήν». «Σύγχρονη πολιτική ανάπτυξη του ανθρώπινου δυναμικού σημαίνει ισχυρή ώθηση ανάπτυξης της βιομηχανίας μας. Και ανάπτυξη της ελληνικής βιομηχανίας, σημαίνει νέα ώθηση στην ελληνική οικονομία, πολύπλευρη στήριξη στην ελληνική κοινωνία», σημείωσε η κα Σαράντη και συνέχισε λέγοντας «Γι’ αυτούς τους λόγους, εκπονήσαμε αυτή τη μελέτη και είμαστε έτοιμοι να δουλέψουμε για την υλοποίηση των προτάσεων που παρουσιάσαμε σήμερα. Προτάσεις σύγχρονες, ρεαλιστικές, θαρραλέες, σε αρκετές περιπτώσεις καινοτόμες και κυρίως αποτελεσματικές». Στη συνέχεια, παρουσιάστηκε αναλυτικά η μελέτη από τα στελέχη της Deloitte, τον κ. Βασίλη Καφάτο, Partner, Growth Leader, και τον κ. Παπακωνσταντίνου Consulting Strategy Partner, της Deloitte Ελλάδος. Ο κ. Καφάτος ανέφερε: «Παρά τη σημαντική πρόοδο και τις αξιοσημείωτες προσπάθειες που έχουν γίνει τα τελευταία χρόνια, η μελέτη μας ανέδειξε περιοχές βελτίωσης στον τομέα της ΕΕΚ ώστε να μπορεί να ανταποκρίνεται στις συνεχώς μεταβαλλόμενες ανάγκες και προσκλήσεις των βιομηχανικών επιχειρήσεων. Δεδομένων των διαθέσιμων σημαντικών κονδυλίων από ευρωπαϊκούς και εθνικούς πόρους για την αναβάθμιση των δεξιοτήτων του ανθρώπινου δυναμικού, βρισκόμαστε μπροστά σε ένα σημαντικό «παράθυρο ευκαιρίας» που πρέπει να αξιοποιήσουμε. Ευελπιστούμε ότι οι στρατηγικοί στόχοι και οι προτάσεις του ΣΒΕ που παρουσιάζονται στη μελέτη μας θα συμβάλλουν στη βελτίωση του ευρύτερου πλαισίου που διέπει την ΕΕΚ και στην ανάπτυξη των δεξιοτήτων του ανθρώπινου δυναμικού στην ελληνική βιομηχανία». ΠΑΡΑΡΤΗΜΑ Συνοπτική παρουσίαση Μελέτη ΣΒΕ για την επαγγελματική εκπαίδευση, κατάρτιση και ανάπτυξη των δεξιοτήτων του ανθρωπίνου δυναμικού στην ελληνική βιομηχανία Εκπονήθηκε από την Deloitte σε συνεργασία με το ΙΝΣΒΕ (Ινστιτούτο του ΣΒΕ) Η μελέτη αποτυπώνει την υφιστάμενη κατάσταση στην Ελλάδα, κεφαλαιοποιεί την εμπειρία άλλων χωρών (όπως ενδεικτικά Γερμανία, Γαλλία, Σουηδία, Ιρλανδία, Ιταλία, Δανία και Σιγκαπούρη), καταγράφει τις κύριες τάσεις και εξελίξεις (με εστίαση σε νέες τεχνολογίες, ψηφιακός μετασχηματισμός, βιωσιμότητα – αειφορία, παγκοσμιοποίηση, συμπερίληψη, δημογραφικές αλλαγές, αλλά και επιπτώσεις της πανδημίας) και με βάση αυτά τα δεδομένα: Α. Σημεία προς βελτίωση της ΕΕΚ σχετικά με το ανθρώπινο δυναμικό στην ελληνική βιομηχανία Πολιτεία Πολιτεία & Επιχειρήσεις Επιχειρήσεις Β. Στρατηγικοί στόχοι ΣΒΕ Γ. Βέλτιστες πρακτικές και επιτυχημένα παραδείγματα Δ. 13 προτάσεις του ΣΒΕ για την ενίσχυση της ΕΕΚ στην ελληνική βιομηχανία Το Executive Summary της μελέτης μπορείτε να το κατεβάσετε εδώ."
    },
    {
        "title": "Η Samsung Electronics παρουσιάζει το συνδεδεμένο τρόπο ζωής και τις νέες εντοιχισμένες συσκευές στην EuroCucina 2024",
        "body": "Η Samsung Electronics Co., Ltd. ανακοίνωσε την παρουσίαση της νέας premium κουζίνας και του νέου τρόπου ζωής που φέρνει στην EuroCucina 2024. Η εκδήλωση, που πραγματοποιείται στο Μιλάνο από τις 16 έως τις 21 Απριλίου στο Rho Fiera Milano, είναι μία από τις μεγαλύτερες διεθνείς εκθέσεις για την κουζίνα. Κατά τη διάρκειά της, η Samsung παρουσιάζει τον τρόπο που η διασύνδεση μεταξύ πολλαπλών συσκευών, αλλά και τα χαρακτηριστικά των εντοιχισμένων προϊόντων, θα αλλάξουν την καθημερινή ζωή στο σπίτι. «Είμαι ενθουσιασμένος που θα παρουσιάσω στους παρευρισκόμενους της EuroCucina τι έχουμε δημιουργήσει, καθώς η έκθεση έρχεται δύο εβδομάδες μετά την παγκόσμια εκδήλωση “Welcome to BESPOKE AI”», δήλωσε ο Moohyung Lee, EVP και επικεφαλής της ομάδας Customer Experience Team, Digital Appliances (DA) Business της Samsung Electronics. «Πιστεύουμε ότι η συνδεσιμότητα μεταξύ των συσκευών θα ανεβάσει την ποιότητα ζωής των καταναλωτών. Επιπλέον, επιδιώκουμε τα ποικίλα χαρακτηριστικά των νέων εντοιχισμένων συσκευών να είναι χρήσιμα στην καθημερινή ζωή. Ευελπιστούμε οι επισκέπτες του περιπτέρου μας να απολαύσουν αυτές τις αλλαγές που φέρνει η Samsung στη EuroCucina». Η επέκταση της συνδεσιμότητας σε όλες τις συσκευές Το ταξίδι στο περίπτερο της Samsung ξεκινάει με τη ζώνη Bespoke AI που δείχνει την επέκταση της συνδεσιμότητας . Περιλαμβάνει την εμπειρία της διασύνδεσης που υπάρχει όχι μόνο στην κουζίνα, αλλά και στο υπόλοιπο σπίτι, κάνοντας τη ζωή των χρηστών απλή και διαισθητική, με λιγότερες απαιτούμενες παρεμβάσεις των χρηστών στο σπίτι. Η Samsung υπογραμμίζει την εμπειρία που ενισχύεται και υλοποιείται από τις πολλαπλές οθόνες. Το AI Family Hub*™ και το AI Home* – μια οθόνη 7 ιντσών ενσωματωμένη στο Bespoke AI Laundry Combo*TM και στο Anyplace Induction* – αποτελούν βασικά στοιχεία αυτής εμπειρίας. Μέσω των οθονών, οι χρήστες μπορούν να λαμβάνουν τις χρήσιμες πληροφορίες της ίδιας της συσκευής ή να δέχονται μια τηλεφωνική κλήση απευθείας στο Bespoke AI Laundry Combo™ ενώ πλένουν τα ρούχα τους. Oι οθόνες επιτρέπουν στις συσκευές να συνδέονται και στους χρήστες να τις ελέγχουν, απολαμβάνοντας την ευκολία που προσφέρει το οικοσύστημα SmartThings. Για παράδειγμα, οι συσκευές διαθέτουν το SmartThings 3D Map View, μια τρισδιάστατη απεικόνιση του σπιτιού τους που εντοπίζει τις συνδεδεμένες συσκευές Samsung σε όλο το σπίτι. Με αυτόν τον τρόπο, οι χρήστες μπορούν να εξορθολογίσουν λειτουργίες, όπως την απενεργοποίηση των συνδεδεμένων συσκευών και τον έλεγχο της ενεργειακής τους κατανάλωσης. Αυτή η ζώνη διαθέτει, επίσης, διάφορα σενάρια της πραγματικής ζωής. Σε μια συγκεκριμένη λειτουργία, όπως το SmartThings Energy Away, το SmartThings απενεργοποιεί αυτόματα τις επιλεγμένες συσκευές, όταν οι χρήστες βρίσκονται εκτός σπιτιού. Επιπλέον, προτείνονται λύσεις εξοικονόμησης ενέργειας με βάση το SmartThings Energy. Εντοιχισμένα προϊόντα που ανταποκρίνονται σε διαφορετικά lifestyles Στην έκθεση η Samsung παρουσιάζει, επίσης, εντοιχιζόμενα μοντέλα που περιλαμβάνουν ψυγεία, πλυντήρια πιάτων, επαγωγικές εστίες και φούρνους, καθώς και καινοτόμες λειτουργίες όπως το AI Pro Cooking. Στη ζώνη Premium Built-in Kitchen, η εταιρεία παρουσιάζει τρία νέα προϊόντα που θα εξασφαλίσουν την παρουσία του brand στην αγορά των εντοιχιζόμενων συσκευών. Διαθέτουν δυνατότητες εφαρμογής AI και αναβαθμισμένη λειτουργικότητα και παρέχουν στους καταναλωτές μεγάλη ευελιξία κατά τη διαμόρφωση των εντοιχιζόμενων κουζινών τους. Πρώτον, ο εντοιχιζόμενος ψυγειοκαταψύκτης Wide Bottom Mount* (BRB6500D) είναι το πρώτο wide μοντέλο στη σειρά εντοιχιζόμενων ψυγείων της Samsung. Αξιοποιώντας τη συμβατότητά του με Wi-Fi, οι χρήστες μπορούν να μειώσουν τη χρήση ενέργειας έως και 10% μέσω της λειτουργίας SmartThings AI Energy Mode . Οι χρήστες μπορούν επίσης να παρακολουθούν τη χρήση ενέργειας και να υπολογίζουν τους μηνιαίους λογαριασμούς ενέργειας. Εάν αυτοί οι λογαριασμοί υπερβαίνουν τους προκαθορισμένους στόχους τους, η λειτουργία εξοικονόμησης ενέργειας μπορεί να βοηθήσει τους χρήστες να εξοικονομήσουν ενέργεια αλλάζοντας την ταχύτητα του συμπιεστή και τη συχνότητα του κύκλου απόψυξης. Όσον αφορά τη διατήρηση της φρεσκάδας των τροφίμων, το σύστημα Twin Cooling™ διασφαλίζει ότι τα τρόφιμα παραμένουν πιο φρέσκα για μεγαλύτερο χρονικό διάστημα, αλλάζοντας τη θερμοκρασία και την υγρασία στο ψυγείο και τον καταψύκτη με τη χρήση ανεξάρτητων εξατμιστήρων και ανεμιστήρων. Ποιότητα και συνεργασία τώρα και στο μέλλον Η Samsung προσπαθεί να διατηρήσει την ποιότητα των προϊόντων και να εξασφαλίσει καλύτερα αποτελέσματα. Ως εκ τούτου, έχει αναπτύξει τεχνολογίες για να εισάγει αυτή τη δέσμευση στα χαρακτηριστικά των προϊόντων, όπως είναι το AI Ecobubble™ , που μειώνει τη χρήση ενέργειας του πλυντηρίου ρούχων , και το φίλτρο Less Microfiber™ Filter and Cycle, που μειώνει τις εκπομπές μικροπλαστικών στο νερό που αποστραγγίζεται από το πλυντήριο ρούχων . Στο πλαίσιο των συνεχιζόμενων ενεργειών της, η Samsung παρουσιάζει στους επισκέπτες της EuroCucina 2024 τις τελευταίες της κυκλοφορίες. Συγκεκριμένα, η εταιρεία εστίασε στις συνεργασίες που αξιοποιούν το SmartThings Energy, ενώ έχει συμμετάσχει ενεργά σε έργα που στοχεύουν στη δημιουργία ενός net zero σπίτι. Το SmartThings Energy ενσωματώνει τα έργα αυτά για να παρέχει ενιαίο έλεγχο και παρακολούθηση της χρήσης ενέργειας στο σπίτι. *δεν διατίθενται, προς το παρόν, στην Ελλάδα"
    },
    {
        "title": "Η Allianz προειδοποιεί ότι η χρονιά πολλαπλών εκλογών αυξάνει τον κίνδυνο πολιτικής βίας",
        "body": "Το 2024 αποτελεί χρονιά «σούπερ-εκλογών», με τον μισό πληθυσμό του πλανήτη να οδηγείται στις κάλπες μέχρι το τέλος του έτους. Σύμφωνα με νέα έκθεση της Allianz Commercial, η ασφάλεια αποτελεί σημαντικό λόγο ανησυχίας σε πολλές περιοχές, όχι μόνο λόγω της απειλής τοπικών αναταραχών, αλλά και λόγω των ευρύτερων συνεπειών των εκλογικών αποτελεσμάτων στην εξωτερική πολιτική, τις εμπορικές σχέσεις και τις αλυσίδες εφοδιασμού. Η σημαντικότερη εκλογική αναμέτρηση έρχεται τον Νοέμβριο στις Η.Π.Α., όπου μια σχετικά μικρή διαφορά των αποτελεσμάτων μπορεί να εντείνει τις ήδη υπάρχουσες πολιτικές εντάσεις. Επιπλέον, μια ενδεχόμενη επικράτηση ή ενίσχυση των κομμάτων της ακροδεξιάς στις εκλογές του Ευρωπαϊκού Κοινοβουλίου τον Ιούνιο, μπορεί να πυροδοτήσει περαιτέρω πολιτικό διχασμό. Καθώς οι αναταραχές μπορούν πλέον να εξαπλωθούν ταχύτερα και ευρύτερα, εν μέρει χάρη στα μέσα κοινωνικής δικτύωσης, το οικονομικό κόστος από τέτοια γεγονότα για τις εταιρίες και τους ασφαλιστές αυξάνεται. Οι οικονομικές και ασφαλιστικές απώλειες από επτά μόνο περιστατικά εμφύλιων ταραχών τα τελευταία χρόνια κόστισαν περίπου 13 δισ. δολάρια στις Η.Π.Α. Με την απειλή της τρομοκρατίας και την προοπτική μεγαλύτερης αναστάτωσης από περιβαλλοντικούς ακτιβιστές να αυξάνονται, οι επιχειρήσεις θα αντιμετωπίσουν ακόμη περισσότερες προκλήσεις τα επόμενα χρόνια και θα πρέπει να προβλέψουν, καθώς και να μετριάσουν τους αυξανόμενους κινδύνους με ισχυρό σχεδιασμό για τη διασφάλιση της επιχειρηματικής τους συνέχειας. «Ο μεγάλος αριθμός πολιτικών αναμετρήσεων μέσα σε ένα έτος εγείρει ανησυχίες για την ενίσχυση της πόλωσης, με τις εντάσεις να μπορούν να εξελιχθούν σε οξυμένες εμφύλιες αναταραχές. Η πόλωση και η αναταραχή μέσα στις κοινωνίες τροφοδοτούνται από τον φόβο. Υπονομεύουν την εμπιστοσύνη στους θεσμούς και αμφισβητούν την αίσθηση του κοινού σκοπού των ανθρώπων που βασίζεται σε κοινές αξίες», αναφέρει ο Srdjan Todorovic, Επικεφαλής Λύσεων Πολιτικής Βίας και Εχθρικού Περιβάλλοντος της Allianz Commercial. «Αναμένουμε επίσης να δούμε αυξημένες αναταραχές γύρω από περιβαλλοντικά ζητήματα στο μέλλον, όχι μόνο από ακτιβιστές, αλλά και από εκείνους που αντιδρούν στις κυβερνητικές πολιτικές άμβλυνσης του κλίματος». Όλα τα βλέμματα στραμμένα στις εκλογές των Η.Π.Α. και της Ε.Ε. Οι προεδρικές εκλογές στις Η.Π.Α. τον Νοέμβριο θα είναι πιθανότατα αμφίρροπες, με το συνολικό αποτέλεσμα να εξαρτάται από μικρό αριθμό πολιτειών. Πρόσφατη δημοσκόπηση δείχνει ότι πάνω από το ένα τρίτο των Αμερικανών πιστεύουν ότι η εκλογή του προέδρου Μπάιντεν το 2020 δεν ήταν νομότυπη. Η εκτεταμένη δυσαρέσκεια των ψηφοφόρων θα μπορούσε να αξιοποιηθεί από την παραπληροφόρηση που δημιουργείται από την τεχνητή νοημοσύνη και διαδίδεται μέσω των μέσων κοινωνικής δικτύωσης. Τα deepfakes, η παραπληροφόρηση και οι επαναχρησιμοποιημένες εικόνες, καθώς και τα προσαρμοσμένα μηνύματα, θα μπορούσαν να κινητοποιήσουν την αναταραχή ή να επηρεάσουν μικρά αλλά δυνητικά καθοριστικά τμήματα των ψηφοφόρων. Πολλοί σχολιαστές έχουν προβλέψει ότι οι εκλογές της Ευρωπαϊκής Ένωσης τον Ιούνιο θα μπορούσαν να δουν μια σειρά από κράτη να μετατοπίζονται πολιτικά προς τα δεξιά, με την πιθανότητα λαϊκίστικα ή ακροδεξιά κόμματα να κερδίσουν ψήφους και έδρες, βασιζόμενα σε μια τάση που παρατηρήθηκε το 2023. Μια πιθανή επιτυχία αυτών των κομμάτων σε πανευρωπαϊκό επίπεδο θα μπορούσε να οδηγήσει σε αυξανόμενη αντίθεση στις πολιτικές της Ε.Ε. για το περιβάλλον, τη μετανάστευση και τα ανθρώπινα δικαιώματα. «Οι επιπτώσεις μιας πολιτικής μετατόπισης προς τα δεξιά και οι επακόλουθες αλλαγές πολιτικής διαρκούν πολύ καιρό μετά τη θητεία ενός πολιτικού κόμματος», προσθέτει ο Todorovic. «Αλλάζουν ριζικά τις κοινωνίες και τις δημόσιες στάσεις και κάνουν την επόμενη εκλογική μετατόπιση προς το κέντρο ή την αριστερά να φαίνεται δραστική, δημιουργώντας το ενδεχόμενο διχασμού και εν δυνάμει βίαιων αντιδράσεων από εκείνους που αισθάνονται ότι υποεκπροσωπούνται από μια καθεστωτική αλλαγή». Αναμενόμενη άνοδος περιβαλλοντικού ακτιβισμού και τρομοκρατικών απειλών Μεταξύ 2022 και 2023, τα περιστατικά περιβαλλοντικού ακτιβισμού αυξήθηκαν κατά 120% περίπου. Ένα εντυπωσιακό παράδειγμα ήταν η εμπρηστική επίθεση σε πυλώνα ηλεκτρικής ενέργειας στη Γερμανία από αριστερή εξτρεμιστική ομάδα. Σύμφωνα με σχετικές εκθέσεις, το γεγονός αυτό, το οποίο ανέστειλε την παραγωγή σε τοπικό εργοστάσιο της Tesla τον Μάρτιο του 2024, οδήγησε σε οικονομικές απώλειες που εκτιμώνται σε εκατοντάδες εκατομμύρια ευρώ. Εκτός από τις διαμαρτυρίες υψηλού προφίλ, παρατηρείται επίσης η τάση για τη χρήση πιο στοχευμένων τακτικών, όπως η εστίαση σε άτομα ή πολιτικούς. Υπάρχει πιθανότητα περισσότερες περιβαλλοντικές διαμαρτυρίες να κλιμακωθούν και να μετατραπούν από αντιδράσεις ενόχλησης σε εκτεταμένες εγκληματικές ενέργειες. Ο αριθμός των θανάτων από τρομοκρατία αυξήθηκε κατά 22% το 2023 και βρίσκεται πλέον στο υψηλότερο επίπεδο από το 2017, αν και ο αριθμός των περιστατικών έχει μειωθεί. Η μεγάλη τρομοκρατική επίθεση στη Μόσχα τον Μάρτιο αποτελεί μια επίκαιρη υπενθύμιση ότι ο κίνδυνος τρομοκρατίας με πολιτικά ή θρησκευτικά κίνητρα βρίσκεται και πάλι στην παγκόσμια ατζέντα και ότι οι απώλειες μπορεί να είναι καταστροφικές. Η βασική κινητήρια δύναμη της ισλαμιστικής τρομοκρατίας είναι η ριζοσπαστικοποίηση των εγχώριων δραστών, η οποία τροφοδοτείται επί του παρόντος από τον πόλεμο Ισραήλ-Χαμάς που οδηγεί σε αυξημένο κίνδυνο στις Η.Π.Α. και την Ευρώπη. Ωστόσο, η εξωτερική πολιτική της κυβέρνησης είναι επίσης μεγάλη κινητήρια δύναμη του κινδύνου, όπως αποδεικνύει η επίθεση στη Μόσχα. Πολυεθνικές εταιρίες όλο και περισσότερο επιζητούν ασφάλιση απέναντι σε καταστάσεις πολιτικής βίας Η πολιτική βία μπορεί να επηρεάσει τις επιχειρήσεις με πολλούς τρόπους. Όσοι βρίσκονται στο άμεσο περιβάλλον των ταραχών μπορεί να υποστούν υλικές ζημιές σε περιουσιακά στοιχεία και απώλειες λόγω διακοπής της επιχειρηματικής δραστηριότητας, ενώ έμμεσες ζημιές μπορεί να προκληθούν στις επιχειρήσεις με τη μορφή απώλειας επισκεψιμότητας ή διακοπής της προσβασιμότητας των εγκαταστάσεων τους. «Οι επιχειρήσεις πρέπει να προστατεύουν τους ανθρώπους και την περιουσία τους, σχεδιάζοντας το μέλλον με στοιχεία όπως η εφαρμογή ασφαλούς και ισχυρού σχεδιασμού επιχειρησιακής συνέχειας σε περίπτωση συμβάντος, η αύξηση της ασφάλειας και η μείωση και μετεγκατάσταση των αποθεμάτων, εάν είναι πιθανό να επηρεαστούν από ένα γεγονός», εξηγεί ο Todorovic. «Η χρήση του σχεδιασμού σεναρίων και η παρακολούθηση των κινδύνων σε βασικούς τομείς για τις δραστηριότητές τους μπορεί να αυξήσει την ευαισθητοποίηση των επιχειρήσεων σχετικά με το πού μπορεί να ενταθούν οι κίνδυνοι πολιτικής βίας και εμφύλιων ταραχών. Οι εταιρίες θα πρέπει επίσης να επανεξετάσουν εάν το ασφαλιστήριο συμβόλαιό τους καλύπτει τις επιπτώσεις από γεγονότα όπως απεργίες, διαδηλώσεις και αναταράξεις πολιτών». Η έκθεση της Allianz Commercial σημειώνει επίσης ότι το πρόσφατο ιστορικό ζημιών από διαδηλώσεις και πολιτικές αναταραχές σε χώρες όπως η Χιλή, η Νότια Αφρική, η Γαλλία και οι Η.Π.Α. αναδεικνύει ότι το ενδιαφέρον για την ασφαλιστική κάλυψη της πολιτικής βίας συνεχίζει να αυξάνεται. Η μεγαλύτερη ζήτηση προέρχεται από επιχειρήσεις με παρουσία σε πολλές χώρες και όχι τόσο από εταιρίες με μικρότερες και απλούστερες αλυσίδες παραγωγής και εφοδιασμού, αν και αυτές μπορούν επίσης να επηρεαστούν αρνητικά από τέτοια γεγονότα."
    },
    {
        "title": "Δημήτρης Γιάντσης: Μέσα στο 2024 η Κοινωνία της Πληροφορίας ολοκληρώνει 40 έργα ψηφιακών τεχνολογιών",
        "body": "Στην πορεία της υλοποίησης των έργων ψηφιακών τεχνολογιών που χρηματοδοτούνται από το Ταμείο Ανάκαμψης αναφέρθηκε, μιλώντας στο CNN Greece, ο Δημήτρης Γιάντσης, Γενικός Διευθυντής Έργων της Κοινωνίας της Πληροφορίας Α.Ε., στο περιθώριο του 9ου Οικονομικού Φόρουμ των Δελφών. Όπως επεσήμανε ο κ. Γιάντσης, τα περισσότερα από τα έργα που έχει αναλάβει η ΚτΠ Α.Ε. έχουν ήδη προκηρυχθεί και υλοποιούνται. Το στοίχημα πλέον είναι να ολοκληρωθούν και να τεθούν σε παραγωγική λειτουργία και με την ποιότητα που έχουν προδιαγραφεί μέσα στα χρονικά όρια που ορίζονται από το Ταμείο Ανάκαμψης. Σύμφωνα με τον κ. Γιάντση, ιδιαίτερη έμφαση δίνεται στα έργα που σχετίζονται με την πολιτική προστασία, ενώ συνολικά μέσα στο 2024 θα προκηρυχθούν περίπου 20 σημαντικά έργα, ένα από τα πιο σημαντικά είναι αυτό που αφορά τον έλεγχο των εμπορευματοκιβωτίων που φθάνουν στις πύλες εισόδου της χώρας. Ο κ. Γιάντσης σημείωσε ακόμη ότι μέσα στο 2023 δόθηκαν σε παραγωγική λειτουργία περισσότερα από 35 έργα, ενώ τη φετινή χρονιά είναι η σειρά ολοκλήρωσης άλλων περίπου 40 έργων. Στα πλέον σημαντικά εξ αυτών περιλαμβάνεται εκείνο που αφορά την απομακρυσμένη εξέταση μαρτύρων που θα βοηθήσει στην καλύτερη λειτουργία των δικαστηρίων, αλλά και αυτό της διαλειτουργικότητας που αφορά τη διασύνδεση όλων των μητρών και βάσεων δεδομένων του Δημοσίου. Το τελευταίο έργο αναμένεται να βοηθήσει σημαντικά στην καλύτερη εξυπηρέτηση των Ελλήνων πολιτών στις συναλλαγές τους με τους φορείς του Δημοσίου."
    },
    {
        "title": "Έλα κι εσύ στο Start For Future Summit: The Athenian Nexus και γνώρισε το ευρωπαϊκό startup οικοσύστημα!",
        "body": "Φέτος, το  Start For Future (SFF) Summit έρχεται στην Αθήνα! Με τη διοργάνωση του Οικονομικού Πανεπιστημίου Αθηνών και του Κέντρου Επιχειρηματικότητας και Καινοτομίας, ACEin, το Athenian Nexus Summit θα πραγματοποιηθεί την Πέμπτη 16 και την Παρασκευή 17 Μαΐου, στο Ωδείο Αθηνών και στο χώρο του Κέντρου ACEin (Τροίας 2, Αθήνα). Παρόντες θα είναι όλοι οι φορείς που δραστηριοποιούνται στον τομέα της επιχειρηματικότητας και της καινοτομίας, σε ένα διήμερο-γιορτή για το Ελληνικό και το Ευρωπαϊκό οικοσύστημα, με συζητήσεις, παρουσιάσεις, workshops, δράσεις και ευκαιρίες networking. Το φετινό Start For Future Summit 2024: “The Athenian Nexus” επικεντρώνεται κυρίως στους θεματικούς τομείς του DeepTech, της Κυκλικής Οικονομίας, καθώς και του Πολιτισμού & του Τουρισμού. Την πρώτη μέρα το συνέδριο θα φιλοξενήσει διακεκριμένους ομιλητές που θα δώσουν μία συνολική εικόνα για το τι επικρατεί στο ελληνικό και ευρωπαϊκό οικοσύστημα στο πεδίο της επιχειρηματικότητας, της καινοτομίας και της μεταφοράς τεχνολογίας. Πολυαναμενόμενο γεγονός της ημέρας θα είναι το Investor Day με σημαντικούς εκπροσώπους επενδυτικών σχημάτων από την Ελλάδα και το εξωτερικό, όπου περισσότερες από 30 startups θα παρουσιάσουν τα επιχειρηματικά τους εγχειρήματα. Ξεκινώντας τη δεύτερη μέρα θα πραγματοποιηθεί το co-creation workshop. Στόχος του θα είναι η παραγωγή προτάσεων από ειδικούς & εμπειρογνώμονες. Οι συμμετέχοντες θα προέρχονται από το οικοσύστημα επιχειρηματικότητας, των πανεπιστημίων και της αγοράς και θα κληθούν να δουλέψουν πάνω σε συγκεκριμένες προκλήσεις για τη βελτίωση του αθηναϊκού & ευρωπαϊκού οικοσυστήματος. Η μέρα θα ολοκληρωθεί με το International Startup Competition: The “Athenian Agora” Awards όπου τουλάχιστον 30 επιχειρηματικές ομάδες θα παρουσιάσουν τις καινοτόμες λύσεις τους και θα λάβουν μοναδικά βραβεία. Ποιους αφορά; Τα εισιτήρια είναι πλέον διαθέσιμα και θα τα βρείτε εδώ. Ισχύει Early Bird έκπτωση μέχρι 15 Απριλίου! Σας περιμένουμε σε ένα μοναδικό διήμερο αφιερωμένο στην επιχειρηματικότητα και την καινοτομία! Μην το χάσετε!"
    },
    {
        "title": "Μνημόνιο Συνεργασίας του Οικονομικού Πανεπιστημίου Αθηνών και της EY Ελλάδος",
        "body": "Το Οικονομικό Πανεπιστήμιο Αθηνών (ΟΠΑ) και η EY Ελλάδος, υπέγραψαν μνημόνιο συνεργασίας με στόχο τον συντονισμό δράσεων σε τομείς κοινού ενδιαφέροντος. Το μνημόνιο συνεργασίας υπέγραψαν ο Πρύτανης του ΟΠΑ, Καθηγητής Δημήτρης Μπουραντώνης και ο Διευθύνων Σύμβουλος της EY Ελλάδος, Γιώργος Παπαδημητρίου, τη Δευτέρα 15 Απριλίου 2024, στις εγκαταστάσεις του Πανεπιστημίου στην Αθήνα. Τα δύο μέρη, δεδομένου του ευρύτατου πεδίου θεμάτων κοινού ενδιαφέροντος και των αντιστοίχως μεγάλων δυνατοτήτων γόνιμης συνεργασίας, μέσω του πενταετούς πρωτοκόλλου συνεργασίας, εκφράζουν την απόφασή τους να συνεργασθούν και να συντονίσουν τη δράση τους σε τομείς κοινού ενδιαφέροντος, ως εφαλτήριο ευρύτερης συνεργασίας, διαλόγου και αλληλεπίδρασης μεταξύ τους. Ενδεικτικά, τα προσδοκώμενα οφέλη της συνεργασίας μεταξύ ΟΠΑ και EY Ελλάδος, είναι: – η συνεργασία του Πανεπιστημίου με την EY σε θέματα πρακτικής άσκησης και διασύνδεσης των φοιτητών και φοιτητριών με την αγορά εργασίας, – η απόκτηση εργασιακής εμπειρίας των φοιτητών του Πανεπιστημίου επί των υπηρεσιών που προσφέρει η EY μέσω ανταλλαγής επισκέψεων, διαλέξεων και workshops, – η εκπαίδευση των φοιτητών και φοιτητριών του Πανεπιστημίου στο αντικείμενο των σπουδών τους και στην παραγωγή ερευνητικού έργου, συναφούς με τα αντικείμενα ενδιαφέροντος του Πανεπιστημίου και της εταιρείας και, – η επιστημονική κατάρτιση των ανθρώπων της EY, με την απαιτούμενη ακαδημαϊκή τεχνογνωσία στον τομέα ενδιαφερόντων του Πανεπιστημίου. Ο Πρύτανης του Οικονομικού Πανεπιστημίου Αθηνών, Καθηγητής Δημήτρης Μπουραντώνης μετά την υπογραφή του Μνημονίου δήλωσε: “Μια ακόμη ιδιαίτερα σημαντική και γόνιμη συνεργασία υπογράφηκε σήμερα από το ΟΠΑ με την εταιρεία EY Ελλάδος. Με αυτό τον τρόπο, επεκτείνουμε το ισχυρό δίκτυο συνεργασιών και ενδυναμώνουμε τους πυλώνες της εξωστρέφειας και της καινοτομίας που αποτελούν σταθερές αξίες του στρατηγικού πλάνου ανάπτυξης του Πανεπιστημίου. Οι φοιτήτριες και οι φοιτητές επωφελούνται από τις ευκαιρίες επαγγελματικής σταδιοδρομίας που προσφέρουν αυτές οι συνεργασίες, ενώ ταυτόχρονα αυξάνονται και οι δυνατότητες για έρευνα μέσα από τα ερευνητικά μας εργαστήρια”. Ο Διευθύνων Σύμβουλος της EY Ελλάδος, κ. Γιώργος Παπαδημητρίου, συμπλήρωσε: “Η προώθηση της διασύνδεσης των ακαδημαϊκών σπουδών με τις πραγματικές ανάγκες της αγοράς εργασίας, αλλά και η δια βίου εκπαίδευση και κατάρτιση του ανθρώπινου κεφαλαίου της χώρας, αποτελούν στρατηγικές προτεραιότητες για την ΕΥ. Για αυτό τον λόγο, είμαστε ιδιαίτερα περήφανοι που ενώνουμε τις δυνάμεις μας με το Οικονομικό Πανεπιστήμιο Αθηνών, με ξεκάθαρο όραμα, τόσο το να δώσουμε την ευκαιρία σε νέους επιστήμονες να απασχοληθούν στο αντικείμενο των σπουδών τους και να προετοιμαστούν για την αγορά εργασίας, όσο και να προωθήσουμε ενεργά την παραγωγή νέας γνώσης και καινοτομίας στα πεδία κοινού ενδιαφέροντος των δύο οργανισμών”."
    },
    {
        "title": "Τρεις ινδικές εταιρείες-κολοσσοί δημιουργούν κέντρο λογισμικού στη Θεσσαλονίκη",
        "body": "Μία είδηση που πολύ σύντομα θα κάνει αίσθηση στην ελληνική οικονομία και ειδικότερα στους τομείς της ψηφιακής καινοτομίας και πληροφορικής είναι η δημιουργία κέντρου λογισμικού στην Θεσσαλονίκη από τρεις ινδικές εταιρείες-κολοσσούς. Η προετοιμασία της εισόδου των εταιρειών ψηφιακής τεχνολογίας έχει ξεκινήσει από την 84η ΔΕΘ, όταν τιμώμενη χώρα ήταν η Ινδία με περίπτερο σχεδόν 3.000 τμ, με τη συμμετοχή 80 επιχειρήσεων, οι οποίες προέρχονται από διάφορους κλάδους της ινδικής βιομηχανίας, της υψηλής τεχνολογίας και της πρωτογενούς παραγωγής. Στην επιχειρηματική αποστολή 15 ινδικές επιχειρήσεις-κολοσσοί από τομείς όπως τα πετροχημικά, η ναυπηγική, η ενέργεια, οι υποδομές (αεροδρόμια, αυτοκινητόδρομοι, σιδηρόδρομοι), η διαστημική, τα φάρμακα, οι ψηφιακές τεχνολογίες, οι αερομεταφορές και η διατροφή, η γεωργία πραγματοποίησαν επιχειρηματικές συναντήσεις με κυβερνητικά στελέχη, ελληνικές εταιρείες, τοπικούς παράγοντες της Θεσσαλονίκης και εκπροσώπους σημαντικών φορέων. Στην 84η ΔΕΘ εκπρόσωποι των ινδικών υπουργείων Ηλεκτρονικών και Πληροφορικής, Επικοινωνίας και Τύπου είχαν αρχικές αλλά ουσιαστικές επαφές με εκπροσώπου των τεχνολογικών φορέων της Θεσσαλονίκης και κυβερνητικούς εκπροσώπους για την είσοδο της Ινδίας, μέσω της Ελλάδας, στην ευρωπαϊκή αγορά λογισμικού και ψηφιακών υπηρεσιών. Ποιες είναι οι εταιρείες-κολοσσοί Σύμφωνα με αρχικές πληροφορίες στην τελική ευθεία της συμφωνίας βρίσκονται oι ινδικοί κολοσσοί: Η δημιουργία ευρωπαϊκού κέντρου λογισμικού από ινδικές εταιρείες αποφασίστηκε λόγω της τεχνολογικής ανάπτυξης της Θεσσαλονίκης, της γειτνίασής της με τα Βαλκάνια, της ραγδαίας ανάπτυξης των ΤΠΕ στην Ελλάδα και οπωσδήποτε για την άμεση ανάγκη της χώρας μας για να καλύψει άμεσες ανάγκες λογισμικού υψηλής τεχνολογικής ποιότητας. Οι στελέχωση του Κέντρου θα γίνει από Ινδούς τεχνικούς, προγραμματιστές και επιστήμονες χωρίς να διαταραχθεί η ελληνική αγορά στελεχών πληροφορικής. Σύμφωνα με αρχικές πληροφορίες το ινδικό Κέντρο Λογισμικού θα επιδιώξει συνεργασίες με ελληνικές εταιρείες και φορείς λογισμικού για την για την υποστήριξη των ελληνικών πιεστικών αναγκών στην ολοκλήρωσης, υποστήριξη και περαιτέρω ανάπτυξης των έργων του Ταμείου Ανασυγκρότησης."
    },
    {
        "title": "Υπηρεσίες Αρχεία - ICTPLUS",
        "body": "Πλέον και αυτή η κατηγορία δικαιούχων θα λαμβάνει μηνιαίως ποσό ίσο με τον εκάστοτε ισχύοντα κατώτατο μισθό, που, σήμερα, ανέρχεται στα 830 ευρώ, για εννέα μήνες. Δηλαδή, συνολικά 7.470 ευρώ"
    },
    {
        "title": "N. Σταθόπουλος (BC Partners): Case Study επιτυχίας η Ελλάδα - Καμία συμφωνία ακόμα για την πώληση της Nova, δεν αγοράζουμε την Ίντερ",
        "body": "Για το επενδυτικό περιβάλλον σε Ελλάδα, εξωτερικό και για την πορεία των επενδυτικών κινήσεων της BC Partners στην χώρα μίλησε ο Νίκος Σταθόπουλος, Chairman, BC Partners, UK στο  δελτίο ειδήσεων του ALPHA, στο πλαίσιο του 9oυ Οικονομικού Φόρουμ των Δελφών, το οποίο πραγματοποιείται στους Δελφούς  από τις 10-13 Απριλίου και τελεί υπό την Αιγίδα της Α.Ε. της Προέδρου της Δημοκρατίας, κας Κατερίνας Σακελλαροπούλου. Ο ίδιος χαρακτήρισε το διεθνές οικονομικό περιβάλλον «καλό για επενδύσεις» και εξέφρασε την αισιοδοξία του για την παγκόσμια οικονομία, στον απόηχο κρίσεων όπως η ενεργειακή και η υγειονομική. Παρά τα δύο κυρίαρχα ζητήματα, όπως η άνοδος του πληθωρισμού και των επιτοκίων, αλλά και οι γεωπολιτικές αναταραχές σε Ουκρανία και Ισραήλ σε συνδυασμό με τις πολιτικές αλλαγές παγκοσμίως, ο κ. Σταθόπουλος δήλωσε ότι υπάρχει ρευστότητα και κανονικότητα στις αγορές και την αγορά εργασίας εν γένει. Σε ό,τι αφορά την Ελλάδα, ο κ. Σταθόπουλος επισήμανε ότι υπάρχουν επενδυτικές ευκαιρίες σε κλάδους που έχουν εξαγωγικές δυνατότητες, όπως τα φάρμακα, τα τρόφιμα, η τεχνολογία, ενώ διαπιστώνονται και μεγάλα περιθώρια ανάπτυξης και στον κλάδο της διατροφής και περιποίησης κατοικίδιων ζώων και της ιδιωτικής εκπαίδευσης, κατηγορίες στις οποίες έχει επενδύσει η BC Partners στη χώρα μας. Όπως τόνισε χαρακτηριστικά ο κ. Σταθόπουλος: «κανείς δεν θα το πίστευε πριν από λίγα χρόνια, ότι η Ελλάδα θα ήταν case study με αυτά που έχει καταφέρει σήμερα», ενώ πρόσθεσε ότι ο τουρισμός και η εστίαση είναι κλάδοι που πάντα θα έχουν δυναμική στη χώρα μας. Ο επικεφαλής της BC Partners απάντησε και σε ερωτήσεις του Αντώνη Σρόιτερ σχετικά με τις εταιρείες της στην Ελλάδα όπως η Νοva, δηλώνοντας ότι υπάρχει διάθεση αποεπένδυσης, διαψεύδοντας, όμως, ότι στην παρούσα φάση υπάρχει κάποιο NDA ή κάποια προσφορά από κάποια εταιρεία όπως πχ η CVC, για την οποία υπάρχουν τελευταία σχετικά δημοσιεύματα. Ανέφερε, δε, ότι έχει σταλεί NDA για τη Nova σε πάνω από τριάντα επενδυτές και funds και έχει εκφραστεί ενδιαφέρον, αλλά δεν υπάρχει ακόμα κάποιο προσύμφωνο. Επίσης, δεν επιβεβαίωσε τα όσα ακούγονται για την απόκτηση της Ιταλικής ποδοσφαιρικής ομάδας Ίντερ και παραδέχθηκε ότι ο κλάδος των σπορ και κυρίως του αθλητικού περιεχομένου, θα είναι πολύ ενδιαφέρον για επενδύσεις από funds στο μέλλον. Η παρακολούθηση του Φόρουμ online είναι δωρεάν με εγγραφή εδώ."
    },
    {
        "title": "Διεθνή Αρχεία - ICTPLUS",
        "body": "Το 32% των παιδιών χρησιμοποιούν μόνα τους τα social media, σύμφωνα με την ετήσια έκθεση της Ofcom για τα παιδιά και τα μέσα ενημέρωσης"
    },
    {
        "title": "COSMOTE: Για πρώτη φορά ταχύτητες έως και 10Gbps στο δίκτυο COSMOTE Fiber",
        "body": "Ασύλληπτες ταχύτητες έως και 10Gbps μέσω οπτικών ινών φέρνει για πρώτη φορά η COSMOTE στο δίκτυο COSMOTE Fiber, υλοποιώντας πιλοτικό έργο σε περιοχές της Αττικής, όπως Χαλάνδρι, Μαρούσι, Νέο Ψυχικό, Παλαιό Ψυχικό, Φιλοθέη, Χολαργό και Παπάγου. Το έργο αυτό αποτελεί ακόμα μια απόδειξη ότι ο Όμιλος ΟΤΕ επενδύει εντατικά, όχι μόνο στην επέκταση αλλά και στη συνεχή αναβάθμιση του COSMOTE Fiber, του μεγαλύτερου δικτύου οπτικών ινών στη χώρα, που έχει παρουσία σε 145 δήμους από όλη την Ελλάδα. Μέσα από το πιλοτικό έργο που εγκαινιάζει σήμερα τη νέα τεχνολογία του μέλλοντος, επιλεγμένοι χρήστες απολαμβάνουν πρώτοι ταχύτητες σταθερού Internet έως και 10 φορές υψηλότερες από την τρέχουσα μέγιστη εμπορικά διαθέσιμη, αλλά και ιδιαίτερα χαμηλό latency. «Στην COSMOTE προτεραιότητά μας είναι να προσφέρουμε πάντα στους πελάτες μας κορυφαία εμπειρία συνδεσιμότητας. Γι’ αυτό προετοιμάζουμε τα δίκτυά μας ώστε να μπορούν να καλύψουν όχι μόνο τις σημερινές, αλλά και τις μελλοντικές τους ανάγκες. Μέσα από το νέο μας πιλοτικό έργο προσφέρουμε ταχύτητες σταθερού internet 10 φορές υψηλότερες από τις ήδη διαθέσιμες, μέσω της υποδομής μας Fiber To The Home, που είναι, με διαφορά, η μεγαλύτερη στην Ελλάδα. Επενδύουμε εντατικά στη δημιουργία µιας ψηφιακής κοινωνίας, όπου όλοι θα μπορούν να συµµετέχουν ισότιμα, δημιουργώντας τις υποδομές των επόμενων δεκαετιών», είπε σχετικά ο Chief Officer Τεχνολογίας και Λειτουργιών Ομίλου ΟΤΕ, κ. Στέφανος Θεοχαρόπουλος. 3 εκατομμύρια γραμμές FTTH έως το 2027 Στο πλαίσιο υλοποίησης του επενδυτικού του πλάνου για την αναβάθμιση της χώρας που ξεπερνά τα 3 δισ. ευρώ, ο Όμιλος ΟΤΕ συνεχίζει δυναμικά την επέκταση του FTTH με στόχο να το φέρει σε 3 εκατ. νοικοκυριά κι επιχειρήσεις μέχρι το 2027. Υλοποιώντας αυτό το τεράστιας σημασίας έργο, ο Όμιλος θα καλύψει περίπου τα 2/3 των γραμμών της χώρας με FTTH. Πρόκειται για τη μεγαλύτερη επένδυση που έχει γίνει τις τελευταίες δεκαετίες στην Ελλάδα για τηλεπικοινωνιακές υποδομές. Σήμερα, πάνω από 1,331 εκατ. νοικοκυριά κι επιχειρήσεις σε όλη την Ελλάδα έχουν πρόσβαση σε οπτική ίνα μέχρι το σπίτι (FTTH) μέσω του COSMOTE Fiber. Με στόχο τα 1,8 εκατ. νοικοκυριά κι επιχειρήσεις έως το τέλος του 2024, ο Όμιλος ΟΤΕ συνεχίζει την επέκταση του FTTH σε δήμους των Νομών Αττικής, Βοιωτίας, Κέρκυρας, Ροδόπης, Κορίνθου, Χαλκιδικής, Ρεθύμνου, Ξάνθης, Δωδεκανήσων, Τρικάλων, Λασιθίου, Αιτωλοακαρνανίας, Εύβοιας, Θεσσαλονίκης και Καβάλας. Στο επενδυτικό πλάνο περιλαμβάνονται οι επενδύσεις σε «Yποδομές Υπερυψηλής Ευρυζωνικότητας Ultra-Fast Broadband» που θα φέρουν υπερυψηλές ταχύτητες Internet έως και 1Gbps σε ημιαστικές και αγροτικές περιοχές της χώρας."
    },
    {
        "title": "Ηλεκτρονικά Αρχεία - ICTPLUS",
        "body": "Σηματοδοτώντας μια νέα εποχή για τις κορυφαίες προτάσεις της, η Motorola παρουσιάζει την πλέον εντυπωσιακή και ισορροπημένη σειρά συσκευών edge: τις motorola edge 50 ultra, motorola edge 50 pro και motorola edge 50 fusion. Μεταφέροντας τη συζήτηση στο τι είναι πραγματικά ουσιώδες σε ένα κορυφαίο smartphone, οι συσκευές αυτές προσφέρουν έναν εξυπνότερο συνδυασμό ιδανικών στοιχείων, […]"
    },
    {
        "title": "Άνοιξαν οι αιτήσεις για το EIT Digital Venture Incubation Program 2024 με χρηματοδότηση έως €30.000 ανά startup",
        "body": "Το EIT Digital Venture Incubation Program είναι η μοναδική δράση υποστήριξης της επιχειρηματικότητας που για έκτη χρονιά ενισχύει startups σε αρχικό στάδιο ανάπτυξης, συνδυάζοντας ένα ολοκληρωμένο πρόγραμμα επιτάχυνσης και καθοδήγησης με χρηματοδότηση. Διοργανώνεται από το Found.ation, που αποτελεί στρατηγικό συνεργάτη του EIT Digital για την περιοχή των ανατολικών Βαλκανίων (Ελλάδα, Κύπρος, Β. Μακεδονία). Συνολικά, το πρόγραμμα υλοποιείται σε 24 ευρωπαϊκές χώρες. Πρόκειται για έναν accelerator σχεδιασμένο ειδικά για να βοηθήσει τις νέες startups να: Τι προσφέρει το EIT Digital Venture Incubation Program: Το πρόγραμμα acceleration σχεδιάζεται και υλοποιείται από το Found.ation. Μερικά στοιχεία για το EIT Digital Venture Incubation Program: Δομή και βασικό χρονοδιάγραμμα του προγράμματος: Ποιοι και πώς μπορούν να υποβάλουν αίτηση: Για περισσότερες πληροφορίες και τους όρους, επισκεφθείτε τη σελίδα του προγράμματος ή επικοινωνήστε με την ομάδα του Found.ation στο email [email protected]"
    },
    {
        "title": "ΑΑΔΕ: Σε λειτουργία από τη Δευτέρα το Κέντρο Φορολογίας Κεφαλαίου Αττικής",
        "body": "Σε λειτουργία τίθεται από τη Δευτέρα 22/4 το νέο Κέντρο Φορολογίας Κεφαλαίου (ΚΕΦΟΚ) Αττικής της Ανεξάρτητης Αρχής Δημοσίων Εσόδων, στο οποίο μεταφέρονται σταδιακά οι αρμοδιότητες φορολογίας μεταβίβασης περιουσίας και κατοχής ακινήτων των ΔΟΥ του νομού Αττικής. Ειδικότερα, μεταφέρονται στο ΚΕΦΟΚ Αττικής οι παραπάνω αρμοδιότητες των ΔΟΥ: ΦΑΕ Αθηνών, Πλοίων, Κορωπίου, Παλλήνης, Χολαργού και Κατοίκων Εξωτερικού & Εναλλακτικής Φορολόγησης Φορολογικών Κατοίκων Ημεδαπής. Από τις 19/4/2024, στις 14:30 οι έξι (6) ΔΟΥ παύουν να είναι διαθέσιμες στην εφαρμογή “τα Αιτήματά μου” για υποθέσεις φορολογίας μεταβίβασης περιουσίας και κατοχής ακινήτων και οι φορολογούμενοι θα εξυπηρετούνται: Η σταδιακή μεταφορά των παραπάνω αρμοδιοτήτων των υπόλοιπων ΔΟΥ του νομού Αττικής και η ενσωμάτωση τους στο ΚΕΦΟΚ Αττικής, θα πραγματοποιηθεί από: Ο Διοικητής της ΑΑΔΕ, Γιώργος Πιτσιλής, δήλωσε: “Ο οργανωτικός μετασχηματισμός της ΑΑΔΕ βρίσκεται σε εξέλιξη και μέσα στο επόμενο τρίμηνο θα έχει ολοκληρωθεί σε Αττική και Θεσσαλονίκη. Με την έναρξη του ΚΕΦΟΚ καθετοποιούμε τις υπηρεσίες των Τμημάτων Κεφαλαίου και δημιουργούμε πυρήνες εξειδίκευσης, που θα μας επιτρέψουν να προσφέρουμε καλύτερες υπηρεσίες σε πολίτες και επιχειρήσεις. Εξασφαλίζουμε ομοιομορφία στην εφαρμογή της νομοθεσίας και των σχετικών διαδικασιών, διευκολύνουμε την κεντρική παροχή κατευθύνσεων και την παρακολούθηση των αποτελεσμάτων μας, ενώ παράλληλα προσφέρουμε στους ανθρώπους μας ένα σύγχρονο και λειτουργικό περιβάλλον εργασίας με πολλές ευκαιρίες ανταλλαγής βέλτιστων πρακτικών, που θα τους επιτρέψει να ασκούν τα καθήκοντά τους με ασφάλεια και αυτοπεποίθηση”."
    },
    {
        "title": "Επί παντος επιστητού Αρχεία - ICTPLUS",
        "body": "Στυφή και ξινή γεύση άφησαν τα τελευταία αποτελέσματα της Eurostat ότι το κατά κεφαλήν ΑΕΠ στην Ελλάδα σε μονάδες αγοραστικής δύναμης υποχώρησε στο 67% του μέσου όρου της Ευρωζώνης, ενώ ήταν στο 85% το 2009. Η Ελλάδα είναι προτελευταία με τελευταία την Βουλγαρία, που είναι μόλις τρεις μονάδες πιο κάτω, στο 64% του Ευρωπαϊκού ΑΕΠ, […]"
    },
    {
        "title": "Χατζηδάκης στο CNBC: Λέξη - κλειδί η ανταγωνιστικότητα",
        "body": "Συνεντεύξεις στα τηλεοπτικά δίκτυα του Bloomberg και του CNBC παραχώρησε ο υπουργός Εθνικής Οικονομίας και Οικονομικών, Κωστής Χατζηδάκης, επισημαίνοντας, μεταξύ άλλων, ότι λέξη-κλειδί για Ελλάδα και Ευρώπη είναι η ανταγωνιστικότητα. Στις συνεντεύξεις, που παραχωρήθηκαν με την ευκαιρία της επίσκεψής του στην Ουάσινγκτον, όπου συμμετείχε στις εργασίες της Εαρινής Συνόδου του Διεθνούς Νομισματικού Ταμείου και της Παγκόσμιας Τράπεζας, ο υπουργός παρουσίασε την πρόοδο που έχει επιτύχει η ελληνική οικονομία ως προς την ανάπτυξη, τις επενδύσεις, τη μείωση του δημοσίου χρέους. Σημείωσε, δε, τις επενδύσεις αμερικανικών επιχειρήσεων στη χώρα, καθώς και την επιτυχία των διαδικασιών αποεπένδυσης του Δημοσίου από τις τράπεζες, ενώ υπογράμμισε την ανάγκη βελτίωσης της διεθνούς ανταγωνιστικότητας τόσο για την Ελλάδα όσο και για την ΕΕ. Μεταξύ άλλων, ο κ. Χατζηδάκης τόνισε τα εξής: Για την Ευρώπη: Χρειαζόμαστε περισσότερο αποτελεσματική Ευρώπη. Η λέξη-κλειδί είναι η «ανταγωνιστικότητα». Για τον λόγο αυτό θα πρέπει να λάβουμε σοβαρά υπόψη μας την έκθεση Λέτα, την έκθεση Nτράγκι που θα δημοσιευθεί τους επόμενους μήνες, να προχωρήσουμε με τον τρίτο πυλώνα της τραπεζικής ένωσης, να βελτιώσουμε τους μηχανισμούς της ενιαίας αγοράς και να εξετάσουμε εναλλακτικούς μηχανισμούς που αφορούν σε κοινές προμήθειες σε συγκεκριμένους τομείς προκειμένου να ενισχύσουμε την ανταγωνιστικότητα στην ΕΕ. Αυτό φυσικά θα ήταν ωφέλιμο και για την Ελλάδα καθώς αποτελεί κράτος-μέλος της ΕΕ. Εντούτοις, ανεξάρτητα από τις πολιτικές που αποφασίζονται στις Βρυξέλλες, εμείς θα συνεχίσουμε με το ίδιο μείγμα οικονομικής πολιτικής, προκειμένου να προσελκύσουμε περισσότερες επενδύσεις στην Ελλάδα, καθώς αυτό είναι το μυστικό για τη δημιουργία νέων θέσεων εργασίας. Είμαστε απολύτως ικανοποιημένοι που αμερικανικοί κολοσσοί, όπως οι Pfizer, JP Morgan, Sisco, Google, Amazon, Microsoft, αποφάσισαν μετά από πολλά χρόνια να επεκτείνουν τις δραστηριότητές τους στην Ελλάδα ή να επενδύσουν για πρώτη φορά στη χώρα. Για την ανάπτυξη: Ο ρυθμός ανάπτυξης της Ελλάδας είναι 5πλάσιος από τον μέσο όρο της ευρωζώνης, παρά τις επιπτώσεις από τις διεθνείς εξελίξεις και από τις μεγάλες φυσικές καταστροφές που έπληξαν τη χώρα μας. Και αυτό υπογραμμίζει την επιτυχία στο μείγμα πολιτικής που ακολουθούμε, που έχει βασιστεί σε δύο πυλώνες. Δημοσιονομική πειθαρχία από την μία πλευρά και μία φιλοεπενδυτική προσέγγιση από την άλλη. Για το χρέος: Υπάρχει εντυπωσιακή μείωση του δημοσίου χρέους της Ελλάδας. Το δημόσιο χρέος ως ποσοστό του ΑΕΠ έχει καταγράψει την πιο μεγάλη μείωση στο σύνολο της Ευρωπαϊκής Ένωσης. Στόχος μας είναι να συνεχίσουμε στο δρόμο της δημοσιονομικής σοβαρότητας προκειμένου να πετύχουμε ακόμα καλύτερα αποτελέσματα. Αν δει κανείς τις μελέτες από την Ευρωπαϊκή Επιτροπή, τον ΟΟΣΑ και άλλους διεθνείς οργανισμούς φαίνεται ότι αποδέχονται ότι υπάρχει ορατή πρόοδος της ελληνικής οικονομίας και φυσικά μείωση του δημοσίου χρέους της χώρας τα τελευταία 4,5 χρόνια κατά τη διάρκεια της διακυβέρνησης του Κ. Μητσοτάκη. Για την οικονομική κρίση: Η χώρα την περασμένη δεκαετία είχε μία πολύ δραματική εμπειρία, αλλά μάθαμε το μάθημά μας. Αυτή η κυβέρνηση είναι αποφασισμένη να ακολουθήσει στην ίδια κατεύθυνση, προκειμένου να προσελκύσει περισσότερες επενδύσεις και να μειώσει ακόμα περισσότερο την ανεργία. Θα συνεχίσουμε να είμαστε αξιόπιστοι και να πετυχαίνουμε ορατά αποτελέσματα. Φυσικά υπάρχουν μαθήματα που πρέπει να πάρει η Ευρώπη. Ωστόσο, δική μας προτεραιότητα είναι η ελληνική οικονομία. Για τον λόγο αυτό, κατά τη διάρκεια των συζητήσεων που είχαμε για το νέο ευρωπαϊκό Σύμφωνο Σταθερότητας και την ευελιξία που δόθηκε σε συγκεκριμένα κράτη- μέλη τόνισα ότι ανεξάρτητα από τους κανονισμούς, η Ελλάδα θα συνεχίσει στον δρόμο της δημοσιονομικής σταθερότητας. Και αυτό γιατί, εκτός της επιτήρησης της Ευρωπαϊκής Επιτροπής, έχουμε και επιτήρηση από τις διεθνείς αγορές και τους επενδυτές. Για τις τράπεζες: Οι τράπεζές μας πλήρωσαν στο παρελθόν τα λάθη του κράτους αλλά πλέον προχωρούν μπροστά. Πρόσφατα είχαμε τέσσερις διαδικασίες αποεπένδυσης στις τέσσερις συστημικές τράπεζες της χώρας που ολοκληρώθηκαν με ιδιαίτερη επιτυχία. Ήταν ψήφος εμπιστοσύνης από τους διεθνείς επενδυτές και την αγορά στην ελληνική οικονομία και το τραπεζικό σύστημα. Για τις αμυντικές δαπάνες: Η Ελλάδα δαπανά ήδη το 3% του ΑΕΠ για την άμυνα και βρίσκεται στη δεύτερη θέση στην κατάταξη των ευρωπαϊκών χωρών μελών του ΝΑΤΟ, μετά την Πολωνία. ‘Αρα έχουμε πιάσει τους στόχους που είχαν τεθεί και θεωρώ ότι όλα τα κράτη- μέλη πρέπει να συμμορφωθούν με τους κανονισμούς. Για το ενδεχόμενο επανεκλογής του κ. Τραμπ: Ως Ευρώπη δεν μπορούμε να παρέμβουμε. Θα σεβαστούμε την απόφαση των Αμερικανών ψηφοφόρων και θα προσπαθήσουμε να συνεργαστούμε με την άλλη πλευρά του Ατλαντικού. Πιστεύω πραγματικά ότι, δεδομένων των διεθνών αναταράξεων, ΕΕ και ΗΠΑ είναι «καταδικασμένες» να συνεργαστούν. Φυσικά υπάρχουν διαφορετικές οπτικές, δεν το υποτιμώ, ωστόσο έχουμε πολλά κοινά, κοινές αξίες και σε ένα βαθμό και τα ίδια συμφέροντα. ‘Αρα πρέπει να συνεργαστούμε και πιστεύω ότι θα το καταφέρουμε."
    },
    {
        "title": "Α. Μάνη- Παπαδημητρίου (Υφυπουργός Ανάπτυξης): H Ελλάδα αποτελεί μαγνήτη επενδύσεων στην καινοτομία",
        "body": "Την επιτακτική ανάγκη για τη δημιουργία ρυθμιστικού πλαισίου με στόχο την ανάπτυξη της καινοτομίας, επισήμανε ο κ. Christopher Butler, Executive Director ,The Tholos Foundation, στη συζήτηση με θέμα: Δελφών Διάλογοι: Χαράσσοντας την καινοτομία και τις ρυθμιστικές αρχές του 21ου αιώνα στο 9ο Οικονομικό Φόρουμ των Δελφών που πραγματοποιείται 10- 13 Απριλίου και τελεί υπό την Αιγίδα της Α.Ε. της Προέδρου της Δημοκρατίας, κας Κατερίνας Σακελλαροπούλου. Ο κ. Butler υπογράμμισε ότι η ανάγκη για τη δημιουργία ρυθμιστικών αρχών δεν πρέπει να εμποδίζει την ανάπτυξη της καινοτομίας. «Ένα από τα μεγάλα εμπόδια είναι οι φόροι που επιβάλλονται περισσότερο στην Ευρώπη από τις ΗΠΑ», είπε χαρακτηριστικά. Παίρνοντας τον λόγο η υφυπουργός Ανάπτυξης, κυρία Άννα Μάνη – Παπαδημητρίου ανέφερε ότι η βιωσιμότητα αποτελεί αναπόσπαστο μέρος της αξιολόγησης επενδύσεων. «Η ελληνική κυβέρνηση αναγνωρίζοντας την αξία της βιωσιμότητας δημιούργησε ειδική ομάδα εργασίας υπό την εποπτεία της προεδρίας της κυβέρνησης για την παρακολούθηση των στόχων της βιώσιμης ανάπτυξης» τόνισε. Η κυρία Μάνη- Παπαδημητρίου υπογράμμισε ότι ο ρυθμός της ανάπτυξης των τεχνολογιών επιβάλλει την ύπαρξη ρυθμιστικού πλαισίου, ώστε να γίνει αξιοποίηση της πλήρους δυναμικής των καινοτομικών προϊόντων, ανταποκρινόμενος στις ανάγκες της αγοράς και ενισχύοντας την ανταγωνιστικότητα. Είπε επίσης ότι έχει ιδρυθεί Κέντρο Έρευνας στην Τεχνητή Νοημοσύνη, την Επιστήμη Δεδομένων και τους Αλγορίθμους με το όνομα «Αρχιμήδης», το οποίο χρηματοδοτείται και έχει ενταχθεί στο Ταμείο Ανάκαμψης. Το Υπουργείο Ανάπτυξης, συνέχισε η κυρία Μάνη- Παπαδημητρίου, έχει θέσει σε εφαρμογή ένα φιλόδοξο σχέδιο καινοτομίας ύψους 1,2 δισεκατομμύρια ευρώ μέχρι το 2025. Με αυτόν τον τρόπο δημιουργούνται νέα χρηματοδοτικά εργαλεία και υλοποιούνται μεταρρυθμίσεις για την ενδυνάμωση της καινοτομίας. Όπως ανέφερε με αυτόν τον τρόπο ενισχύεται η Εθνική Στρατηγική για την Καινοτομία με στόχο τον μετασχηματισμό της Ελλάδας σε κόμβο καινοτομίας και τον διπλασιασμό έρευνας και ανάπτυξης στο ΑΕΠ από 1,5% σε 3% έως το 2030. Το Υπουργείο Ανάπτυξης, αποκάλυψε, πως απλοποιεί περισσότερο όλες τις διαδικασίες αδειοδότησης και λειτουργίας των επιχειρήσεων. Οι επιχειρήσεις θα ξεκινούν την λειτουργία τους με μία απλή γνωστοποίηση που θα υποβάλλεται ηλεκτρονικά. Η ανάπτυξη και επέκταση του DATA CENTER σε όλη τη χώρα αποτελεί άλλο ένα κρίσιμο βήμα, τόνισε η αρμόδια υφυπουργός. «Η χώρα μας αποτελεί μαγνήτη επενδύσεων στην καινοτομία, γεγονός που μας κάνει πιο ανταγωνιστικούς στο διεθνές περιβάλλον» επισήμανε. «Χρειαζόμαστε τη φλόγα του Προμηθέα που αποτέλεσε την κινητήρια δύναμη και έγινε κτήμα όλης της ανθρωπότητας, με επίκεντρο πάντα τον ίδιο τον άνθρωπο» κατέληξε η υφυπουργός. Ο νέος πρέσβης της Ιαπωνίας στην Ελλάδα, κ. Koichi Ito, δήλωσε εντυπωσιασμένος όχι μόνο από την πλούσια ιστορία της αρχαίας Ελλάδας αλλά και την αξιομνημόνευτη, όπως τόνισε, ανάκαμψη της ελληνικής οικονομίας της τα τελευταία χρόνια. «Η Ιαπωνία και η Ελλάδα είχαν πάντα καλές εμπορικές σχέσεις και αυτό αποτελεί πολύ καλή βάση για τη συνέχιση της συνεργασίας μας στο μέλλον», τόνισε. Εξαιτίας των γεωπολιτικών αλλαγών, που γίνονται τα τελευταία χρόνια, η Ιαπωνία έχει στρέψει το ενδιαφέρον των εμπορικών της συναλλαγών στην Ευρώπη και κυρίως στη Μεσόγειο. Μία από τις προτεραιότητες μου είναι να συναντηθώ με επιχειρηματίες νεοφυών επιχειρήσεων και νέων τεχνολογιών για να δημιουργηθεί πρόσφορο έδαφος ανάπτυξης καινοτόμων επιχειρήσεων, κατέληξε ο κ. πρέσβης. *Το Tholos Foundation, είναι ένα εκπαιδευτικό ίδρυμα που δημιουργήθηκε το 1985 κατόπιν αιτήματος του πρώην προέδρου Ρόναλντ Ρήγκαν με θέμα τη φορολογική μεταρρύθμιση για τη διευκόλυνση συνεργασιών και συνασπισμών, στην ελεύθερη αγορά, σε ολόκληρο τον κόσμο, εντός και εκτός κυβερνητικών δομών."
    },
    {
        "title": "ADAPTIT: Παρέδωσε έργο Αυτόνομης Επικοινωνίας για \"Το Χαμόγελο του Παιδιού\"",
        "body": "Η εταιρία ADAPTIT ολοκλήρωσε και παρέδωσε με επιτυχία στον Οργανισμό Το Χαμόγελο του Παιδιού το έργο «Εθνικό Δίκτυο Ψηφιακής Αυτόνομης Επικοινωνίας – Εξοπλισμός Κινητής Επιχειρησιακής Μονάδας – Σύστημα Εντοπισμού Ατόμων σε Κίνδυνο – Smile Net», το οποίο της είχε ανατεθεί μέσω διαγωνιστικής διαδικασίας. Το έργο περιλαμβάνει τη δημιουργία Εθνικού Δικτύου Ψηφιακής Αυτόνομης Αμφίδρομης Επικοινωνίας για Επιχειρήσεις Έκτακτης Ανάγκης, Έρευνας και Διάσωσης, τον εξοπλισμό μίας κινητής επιχειρησιακής μονάδας επικοινωνιών και διαχείρισης καταστροφών και την ανάπτυξη ενός ολοκληρωμένου συστήματος παροχής βοήθειας ατόμων σε κίνδυνο μέσω υπηρεσιών εντοπισμού. Πιο συγκεκριμένα, η ADAPTIT παρέδωσε σύστημα επικοινωνιών, το οποίο έχει αυξημένες δυνατότητες επικοινωνίας φωνής και δεδομένων, ώστε να μην εξαρτάται αποκλειστικά από τις υπάρχουσες υποδομές των τηλεπικοινωνιακών παρόχων και μπορεί να λειτουργεί αυτόνομα ακόμη και σε περιπτώσεις φυσικών ή άλλων καταστροφών.  Επιπλέον, ο εξοπλισμός της νέας κινητής μονάδας επικοινωνιών και διαχείρισης καταστροφών, φέρει σύγχρονα συστήματα επικοινωνιών, επιτήρησης και μεταφοράς δεδομένων και έρχεται να ενισχύσει τα υπάρχοντα κινητά επιχειρησιακά κέντρα και να διευκολύνει το πολύ σημαντικό έργο του εξειδικευμένου προσωπικού του οργανισμού, σε περίπτωση εξαφάνισης. Τέλος, παραδόθηκε σύστημα έγκαιρου εντοπισμού ατόμων με διαπιστωμένα προβλήματα υγείας, ηλικιωμένων, ΑΜΕΑ κ.λπ., τα οποία διατρέχουν μεγαλύτερο κίνδυνο εξαφάνισης. Το εν λόγω έργο περιλαμβάνει καινοτόμες υπηρεσίες πρόληψης και προστασίας, όχι μόνο για τα ελληνικά αλλά και για τα διεθνή δεδομένα και συμβάλει σημαντικά στην αναβάθμιση των υπηρεσιών του Οργανισμού «Το Χαμόγελο του Παιδιού» καθώς και στον εκσυγχρονισμό των τηλεπικοινωνιακών του μέσων."
    },
    {
        "title": "Αναγνωστόπουλος (Γ. Γ. Πληροφοριακών Συστημάτων και Ψηφιακής Διακυβέρνησης): Το gov.gr ξεκίνησε με 500 υπηρεσίες και σήμερα έχει 1.730",
        "body": "Για την πορεία του ψηφιακού μετασχηματισμού στο δημόσιο, τον ιδιωτικό τομέα, τους μεγάλους κλάδους επαγγελμάτων μίλησαν οι καλεσμένοι στη συζήτηση «How Important is Digital Transformation for the Greek Economy», που συντόνισε ο κ. Νίκος Χριστοδούλου, Partner, Consulting Leader της Deloitte, στο πλαίσιο του 9ου Οικονομικού Φόρουμ των Δελφών που πραγματοποιείται στους Δελφούς 10- 13 Απριλίου και τελεί υπό την Αιγίδα της Α.Ε. της Προέδρου της Δημοκρατίας, κας Κατερίνας Σακελλαροπούλου. «Το 2019 μετρήσαμε, 40 εκατ. συναλλαγές πολιτών στο δημόσιο, το 2023 σχεδόν 1,5 δισ. συναλλαγές. Αυτό σημαίνει πρακτικά πως έχουμε πολύ μεγαλύτερο όγκο συναλλαγών. Όμως, πέραν αυτού, το πιο σημαντικό είναι πως στις συναλλαγές αυτές, ο μεγαλύτερος αριθμός είναι όχι μέσω login πολιτών σε κάποια υπηρεσία, αλλά ανταλλαγής πληροφορίας του δημοσίου, από μια υπηρεσία στην άλλη, με διαλειτουργικότητα προκειμένου να εξυπηρετηθεί ο πολίτης χωρίς να προσέλθει σε κάποια υπηρεσία» σημείωσε ο Γενικός Γραμματέας Πληροφοριακών Συστημάτων και Ψηφιακής Διακυβέρνησης, κ. Δημοσθένης Αναγνωστόπουλος. Όπως είπε, ο πολίτης δεν χρειάζεται να αντλεί στοιχεία σε μορφή εγγράφου ή σκαναρισμένου εγγράφου για να το προσκομίσει κάπου και δεν χρειάζεται να υπάρχει ένας υπάλληλος από την άλλη που θα κοιτάζει αν αυτά είναι σωστά. Ο κ. Αναγνωστόπουλος γνωστοποίησε πως το gov.gr ξεκίνησε με 500 υπηρεσίες και έχει πλέον 1.730 τώρα, ενώ το κέντρο διαλειτουργικότητας ξεκίνησε με 20 υπηρεσίες και σήμερα έχει 220. «Αυτό πρακτικά σημαίνει πως το τι γλιτώνει ο πολίτης και τι γλιτώνει το δημόσιο, εκτιμήθηκε στα 270 εκατ. μέχρι το 2022 για το gov.gr, ενώ για διαλειτουργικότητα 546 εκατ. από το 2020 – 2022. Όμως, το όφελος είχε αποτιμηθεί στην πενταετία σε 1,3 δισ. ευρώ για το gov , σε 1,7 δισ. ευρώ συνολικά για τη χώρα μέσω της διαλειτουργικότητας» σημείωσε. O κ. Αναγνωστόπουλος διεμήνυσε πως τα σημαντικά έργα χρειάζονται σημαντικό χρόνο για να υλοποιηθούν ενώ κατέληξε λέγοντας πως «προσωπικό μου όνειρο θα ήταν η κατάργηση των εγγράφων στο δημόσιο». «Ζούμε πλέον σε έναν ψηφιακό κόσμο, δεν υπάρχει πια μετασχηματισμός. Ακόμα κι όταν επισκέπτεσαι το βενζινάδικο, ζώντας σε έναν ψηφιακό κόσμο, τι περιμένεις; Να έχεις την καλύτερη δυνατή υπηρεσία, να ξέρουμε εμείς τι ζητάς, να έχεις προπαραγγείλει, να έχεις το καλύτερο δυνατό σέρβις» τόνισε από την πλευρά του ο κ. Νίκος Γιαννακάκης, IT General Manager, Motor Oil Hellas Corinth Refineries S.A., Greece. Αναφερόμενος στο τι προσφέρει η Motor Oil σε όλο αυτό το ψηφιακό οικοσύστημα, τόνισε πως «προσφέρουμε τεχνογνωσία, διασφαλίζουμε την ασφάλεια,, αναπτύσσουμε όλο αυτό το οικοσύστημα, είτε αυτό είναι σταρτ απ, είτε είναι συνεργασιας MoU με μεγάλα ερευνητικά ιδρύματα της χώρας και ελκύοντας έμψυχο δυναμικό σε τεχνολογία αιχμής». «Τα τελευταία 2-3 χρόνια η ελληνική οικονομία έκανε μεγάλα άλματα στο κομμάτι της νέας οικονομίας, αλλά ακόμα βρισκόμαστε κάτω από τον μέσο όρο της Ευρώπης» εκτίμησε, παίρνοντας τον λόγο, ο κ. Στράτος Μολυβιάτης, General Manager – Chief Operating Officer, NBG, Greece. Σταχυολογώντας, ωστόσο, τις θετικές εξελίξεις τόνισε πως «στη χώρα αυτή τη στιγμή υπάρχει πολύ μεγάλη αύξηση του τζίρου των εταιρειών νέας οικονομίας, υπολογίζεται γύρω στο 1 δισ. ευρώ ετησίως η αύξηση της προστιθέμενης αξίας και συνέχεια επιταχύνεται, έχει συγκλίνει η χώρα στο 5G με τον μέσο όρο της Ευρωπαϊκής Ένωσης, έχουν συγκλίνει οι ψηφιακές δεξιότητες των ιδιωτών με τον μ.ο της Ε.Ε, έχουν διπλασιαστεί οι επενδύσεις στο κομμάτι της τεχνολογίας των τηλεπικοινωνιών, υπάρχει μια πολύ μεγάλη αύξηση στον δείκτη ψηφιακής ωριμότητας γύρω στις 25 μονάδες βάσης, και προφανώς υπάρχουν πολύ επιτυχημένες επιδόσεις του δημόσιου τομέα μέσω του egov στο κομμάτι της ψηφιακής σύγκλισης, συν του ότι έχουν δημιουργηθεί περίπου 20.000 θέσεις εργασίας με τεχνολογικό προφίλ». «Ποια είναι τα προβλήματα;» διερωτήθηκε, εξηγώντας πως «το κυριότερο είναι πως αυτή τη στιγμή έχουμε ακόμη χαμηλή επένδυση ιδιωτική ιδίως στις μεσαίες-μικρομεσαίες επιχειρήσεις στο κομμάτι της ψηφιοποίησης και της αγωγής της νέας τεχνολογίας. Το δεύτερο έχει να κάνει με τις επιδόσεις των large corporates και του egov σε σχέση με την ομοιογένεια στον δημόσιο τομέα. Παρά τη μεγάλη πρόοδο, ακόμη υπάρχουν τομείς, όπως τα δικαστήρια, το Κτηματολόγιο, τα υποθηκοφυλακεία και τα εθνικά μητρώα, που δυστυχώς υστερούν. Και το τρίτο είναι πως ο ρυθμός με τον οποίο δημιουργούμε αυτό που λέμε μακροχρόνιο ψηφιακό δυναμικό η χώρα, είναι χαμηλότερος σε σχέση με τον μ.ο της Ε.Ε.». Τη σημασία ψηφιοποίησης τόσο των παραδοσιακών κλάδων (ενέργεια, ναυτιλία, τουρισμό), όσο και των μικρών επιχειρήσεων έθιξε ο κ. Αρίστος Δοξιάδης, Partner Big Pi Ventures, Greece. Όπως είπε, «υπάρχουν μελέτες που δείχνουν πως το κόστος του να αντιμετωπίζεις τις ανάγκες της γραφειοκρατίας του κράτους ή της εσωτερικής σου γραφειοκρατίας, είναι πολύ υψηλότερο στις μικρές επιχειρήσεις απ’ ό,τι στις μεγάλες, ανά εργαζόμενο. Δηλαδή, μια επιχείρηση με 10 υπαλλήλους σε σχέση με μία με 1.000 υπαλλήλους ανά εργαζόμενο έχει τέσσερις φορές μεγαλύτερο κόστος, που σημαίνει πως η μικρή επιχείρηση έχει μεγαλύτερα κίνητρα να ψηφιοποιηθεί». Ο ίδιος τόνισε πως «οι νέοι κλάδοι που πρέπει και είναι εφικτό να αναπτυχθούν, πρέπει να είναι εξωστρεφείς, να πουλάνε σε όλο τον κόσμο, να μην έχουν ανάγκες σε πολύ μεγάλο αρχικό κεφαλαιουχικό εξοπλισμό και από τη φύση τους να έχουν αυξανόμενη παραγωγικότητα. Τέτοιοι κλάδοι είναι εκείνος των λογισμικών και οι επαγγελματικές υπηρεσίες που βασίζονται στη γνώση και στην ψηφιοποίηση»."
    },
    {
        "title": "HELLO ΘΕΣΣΑΛΟΝΙΚΗ: Tο δίκτυο οπτικών ινών Nova Fiber έφτασε και στη Θεσσαλονίκη",
        "body": "Η Nova, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, φέρνει αξεπέραστες ταχύτητες Internet, σε όλο και περισσότερες γειτονιές της Θεσσαλονίκης με το δίκτυο οπτικών ινών για το σπίτι, Nova Fiber και πλέον όλο και περισσότεροι κάτοικοι μπορούν να εισέλθουν στην «εποχή των Gigabit». Υπερυψηλές ταχύτητες έως 1Gbps, είναι ήδη διαθέσιμες στους Δήμους Παύλου Μελά, Νεάπολης – Συκεών και Κορδελιού – Εύοσμου, καλύπτοντας ήδη πάνω από 65.000 σπίτια στη Θεσσαλονίκη. Τα έργα συνεχίζουν να επεκτείνονται σε ακόμα περισσότερες γειτονιές της Θεσσαλονίκης, αυξάνοντας σταδιακά την κάλυψη σε 125.000 σπίτια μέχρι το τέλος του 2024. Η κάλυψη και η περαιτέρω ανάπτυξη του δικτύου FTTH Nova Fiber, για τη Nova, δε σταματά όμως μόνο στη Θεσσαλονίκη: η εταιρεία έχει επιταχύνει το ρυθμό ανάπτυξης του δικτύου οπτικών ινών μέχρι το σπίτι σε πολλές ακόμα περιφέρειες της Ελλάδας, με στόχο τα 540.000 σπίτια σε όλη την επικράτεια μέχρι το τέλος του 2024. Οπτική ίνα μέχρι το σπίτι, από €26 το μήνα και γρήγορη εγκατάσταση Η Nova, πιστή στη δέσμευσή της να κάνει την επικοινωνία απλή και προσιτή σε όλους διαθέτει τα προγράμματα Nova Fiber (FTTH) 300Mbps, 500Mbps και 1Gbps από μόλις €26 το μήνα δίνοντας τη δυνατότητα σε επιχειρήσεις και νοικοκυριά να επιλέξουν το πρόγραμμα που ταιριάζει καλύτερα στις δικές τους ανάγκες. Η εγκατάσταση της σύνδεσης ολοκληρώνεται μέσα σε λίγες ημέρες1 και εξασφαλίζει στους χρήστες 100% εγγυημένες υψηλές ταχύτητες έως 1 Gbps2. Με το δίκτυο οπτικών ινών μέχρι το σπίτι, Nova Fiber, οι χρήστες μπορούν να έχουν απρόσκοπτη περιήγηση στο διαδίκτυο, καθώς και χρήση ψηφιακών υπηρεσιών και ψυχαγωγίας χωρίς διακοπές ή καθυστερήσεις. Συγχρόνως, μπορούν να συνδέουν πολλές συσκευές ταυτόχρονα και να απολαμβάνουν αδιάκοπα την απόλυτη εμπειρία online gaming, downloading και uploading βίντεο με αξιόπιστα υψηλές ταχύτητες. Η Nova συμβάλλει ενεργά στο ψηφιακό μετασχηματισμό της χώρας Η Nova, με σύμμαχο την διεθνή τεχνογνωσία της United Group, παρέχει στους συνδρομητές της, σήμερα, τις δυνατότητες του αύριο, και συμβάλει ενεργά στον ψηφιακό μετασχηματισμό της χώρας μέσω της ανάπτυξης του δικτύου οπτικών ινών Nova Fiber. Συνεχίζει τον 3ο χρόνο του επενδυτικού της πλάνου, ύψους 2 δισ. Ευρώ εκ των οποίων έχει ήδη επενδύσει 500 εκ ευρώ, και φιλοδοξεί με τη δημιουργία του υπερσύγχρονου δικτύου οπτικών ινών νέας γενιάς Nova Fiber 22.000 χιλιομέτρων, να αφήσει το αποτύπωμά της στη ζωή 4,5 εκατομμυρίων Ελλήνων, δηλαδή να καλύψει περισσότερο από το 40% του ελληνικού πληθυσμού και το 70% των περιφερειών της χώρας έως το 2027. Το επενδυτικό αυτό έργο που αποτελεί ένα σημαντικό στοιχείο των σύγχρονων ψηφιακών υποδομών της χώρας και εξελίσσεται δυναμικά, έχει ως στόχο την ενίσχυση του ψηφιακού αύριο της Ελλάδας, δημιουργώντας υποδομές που προωθούν την πρόσβαση σε υψηλής ποιότητας ψηφιακές υπηρεσίες. Με την ανάπτυξη του δικτύου Nova Fiber της United Fiber, η Nova ανταποκρίνεται στις αυξημένες απαιτήσεις νοικοκυριών και επιχειρήσεων, παρέχοντας υψηλές ταχύτητες Internet που αναβαθμίζουν την ποιότητα και την αξιοπιστία της ψηφιακής εμπειρίας πολιτών και επιχειρήσεων. «Η Nova φέρνει αξεπέραστες ταχύτητες σε όλη την Ελλάδα. Μια νέα ψηφιακή εποχή έφτασε για τα νοικοκυριά και τις επιχειρήσεις της Θεσσαλονίκης, παρέχοντας απεριόριστες δυνατότητες συνδεσιμότητας και αξιοποίησης καινοτόμων τεχνολογικών εφαρμογών. Συνεχίζουμε να δίνουμε το παρόν στο ψηφιακό μετασχηματισμό της χώρας και συνεχίζουμε προσηλωμένοι στον στόχο μας για κάλυψη με οπτική ίνα μέχρι το σπίτι στο 70% του πληθυσμού των Περιφερειών της χώρας.», δήλωσε ο Μιχάλης Αναγνωστάκος, Chief Marketing Officer της Nova. Περισσότερες πληροφορίες για το Nova Fiber και τα Fiber προγράμματα της Nova, οι ενδιαφερόμενοι θα βρουν στα καταστήματα της Nova και στο nova.gr. 1Ισχύει για κτήρια με υφιστάμενη εσωτερική υποδομή Nova Fiber 2στο πρόγραμμα Fiber Ultra"
    },
    {
        "title": "Εγκαινιάστηκε το νέο Εκπαιδευτικό Κέντρο του ΑΔΜΗΕ, στο Περιστέρι",
        "body": "Το νέο του Εκπαιδευτικό Κέντρο στο Περιστέρι, στο οποίο ήδη διεξάγεται το εξειδικευμένο και δομημένο πρόγραμμα κατάρτισης του φορέα για το τεχνικό προσωπικό του στον κλάδο της Ενέργειας, εγκαινίασε την Τετάρτη, σε ειδική εκδήλωση, ο ΑΔΜΗΕ. Σε δηλώσεις της, η υφυπουργός Περιβάλλοντος και Ενέργειας Αλεξάνδρα Σδούκου, στάθηκε στα οφέλη του εκπαιδευτικού κέντρου. Όπως είπε, η παρούσα επένδυση του ΑΔΜΗΕ θα συμβάλλει στις νέες θέσεις εργασίας που θα δημιουργήσει, στην αναβάθμιση των τεχνικών δεξιοτήτων των εργαζομένων του ΑΔΜΗΕ, στην προώθηση της καινοτομίας, αλλά και στην έλευση νέων επενδύσεων, στο πεδίο της ενέργειας. «Ο δρόμος για την καθαρή ενέργεια απαιτεί, όχι μόνο τις υποδομές αλλά και επένδυση στην κατάρτιση που θα υποστηρίξουν την ενεργειακή μετάβασή της χώρας μέχρι το 2050», εξήγησε η κ. Σδούκου. Από την πλευρά του, ο Μανούσος Μανουσάκης, πρόεδρος & διευθύνων σύμβουλος του ΑΔΜΗΕ, έκανε λόγο για ένα όνειρο που έγινε πραγματικότητα. Όπως εξήγησε, το νέο εκπαιδευτικό κέντρο θα αποτελέσει το όχημα ώστε να μεταλαμπαδευτεί η τεχνική γνώση των παλαιότερων τεχνικών στους νέους επαγγελματίες του κλάδου. Οι εργολάβοι παραπονιούνται ότι δεν έχουν εξειδικευμένο προσωπικό, ειδικά στην μεταφορά της ενέργειας, σημείωσε ο κ. Μανουσάκης και τόνισε ότι το εν λόγω εκπαιδευτικό κέντρο θα εξοπλίσει τους εργαζόμενους του ΑΔΜΗΕ με προσόντα ώστε να προχωρήσει απρόσκοπτα η ενεργειακή μετάβαση της χώρας. Αποτελεί στοίχημα για τον ΑΔΜΗΕ, οι εργαζόμενοι να είναι εξοπλισμένοι με την απαιτούμενη τεχνική εκπαίδευση στο πεδίο αλλά και παράλληλα να νιώθουν ασφαλείς, συμπλήρωσε η διευθύντρια του Εκπαιδευτικού Κέντρου του ΑΔΜΗΕ Φλώρα Παπαδέδε. Το νέο Εκπαιδευτικό Κέντρο του ΑΔΜΗΕ άνοιξε τις πύλες του τον Σεπτέμβριο του 2023 και τον Δεκέμβριο ολοκλήρωσε με επιτυχία το πρώτο πρόγραμμα κατάρτισης για τεχνικούς Γραμμών Μεταφοράς, τεχνικούς Υποσταθμών και ΚΥΤ και χειριστές επιτηρητές. Σε ένα ειδικά διαμορφωμένο κτίριο, με πέντε αίθουσες εκπαίδευσης εξοπλισμένες με σύγχρονα μέσα διδασκαλίας και εργαστήριο ηλεκτροτεχνίας, οι τεχνικοί Γραμμών Μεταφοράς, οι τεχνικοί Υποσταθμών / Κέντρων Υπερυψηλής Τάσης και οι χειριστές-επιτηρητές Υποσταθμών / Κέντρων Υπερυψηλής Τάσης της εταιρείας, λαμβάνουν όλες τις απαραίτητες γνώσεις και τεχνικές ικανότητες, προκειμένου να εκτελούν τις εργασίες τους με ασφάλεια και τεχνικά ορθό τρόπο."
    },
    {
        "title": "Προϊόντα-Υπηρεσίες Αρχεία - ICTPLUS",
        "body": "Δίνοντας έμφαση στη συνδεσιμότητα μεταξύ των συσκευών, αλλά και στην καινοτομία των νέων προϊόντων, η Samsung αποδεικνύει τη δέσμευσή της για βελτίωση της καθημερινότητας "
    },
    {
        "title": "Νίκος Χαρδαλιάς: «83 εκατ. ευρώ από την Περιφέρεια Αττικής για 51 έργα και δράσεις, για το μέλλον του Πειραιά μας»",
        "body": "83 εκατ. ευρώ για τουλάχιστον 51 έργα διατίθενται, με απόφαση εκχώρησης του Περιφερειάρχη Αττικής Νίκου Χαρδαλιά, στον Δήμο Πειραιά, στο πλαίσιο της Ολοκληρωμένης Χωρικής Επένδυσης (ΟΧΕ) που χρηματοδοτεί η Περιφέρεια Αττικής μέσω του Προγράμματος «Αττική» 2021-2027. «Με στοχευμένα βήματα υλοποιούμε σήμερα ένα ολοκληρωμένο σχέδιο, επιταχύνουμε όλες τις διαδικασίες και επενδύουμε 83 εκατ. ευρώ για το μέλλον του Πειραιά, βάζοντας στο κέντρο της πολιτικής μας τους πολίτες, όπως ακριβώς έχουμε δεσμευτεί. Τα τουλάχιστον 51 έργα αφορούν κάθε γειτονιά του Πειραιά ξεχωριστά και είμαι σίγουρος ότι και το τελευταίο ευρώ θα βρει σημείο επαφής μέσα στην ίδια την κοινωνία, μέσα στους ίδιους τους πολίτες. Είναι πολύ σημαντικό ότι υπάρχουν ώριμες μελέτες που συνοδεύουν την εκχώρηση αυτή και νομίζω ότι τα αποτελέσματα θα είναι σύντομα ορατά στους κατοίκους όλου του Πειραιά» δήλωσε ο Περιφερειάρχης Αττικής, υποδεχόμενος τον Δήμαρχο Πειραιά Γιάννη Μώραλη. Τα 51 έργα αφορούν σειρά δράσεων, με στόχο την αναβάθμιση της θέσης του Πειραιά με όρους βιωσιμότητας και με επίκεντρο την τοπική κοινωνία. Ειδικότερα: • 63 εκατ. ευρώ θα διατεθούν για την ενίσχυση της χωρικής οικονομικής, κοινωνικής, περιβαλλοντικής και πολιτιστικής ανάπτυξης στην περιοχή. Μεταξύ άλλων, προβλέπονται: μέτρα ενεργειακής απόδοσης σε κτίρια, σχολεία και δημόσιες υποδομές, δράσης για την προσαρμογή στην κλιματική αλλαγή, ενίσχυση της κυκλικής οικονομίας, φυσική ανάπλαση των δημόσιων χώρων, ενεργειακή αναβάθμιση των πεζοδρομίων, βιοκλιματικές αναπλάσεις, «πράσινα» λεωφορεία, ένα ευρύ δίκτυο ποδηλατοδρόμων, έργα για την τουριστική προβολή του Δήμου, ανάδειξη πολιτιστικών διαδρομών, δημιουργία πολιτιστικού πολυχώρου κοινωνικής ένταξης και καινοτομίας κ.α. • 11 εκατ. ευρώ για υπηρεσίες στήριξης της απασχόλησης, της εκπαίδευσης (βρεφονηπιακοί σταθμοί, ΚΔΑΠ), της υγείας, της κοινωνικοοικονομικής ένταξης, τη στήριξη της τρίτης ηλικίας, την αντιμετώπιση των κινδύνων της φτώχειας και της καταπολέμησης του κοινωνικού αποκλεισμού ευάλωτων ομάδων, όπως πρόσφυγες-μετανάστες και ρομά. • 8 εκατ. ευρώ θα διατεθούν για την ενίσχυση της ανταγωνιστικότητας και της εξωστρέφειας μέσω της προώθησης του καινοτόμου και έξυπνου οικονομικού και ψηφιακού μετασχηματισμού, με έμφαση στην εξυπηρέτηση του πολίτη και στη στήριξη των νεοφυών επιχειρήσεων. «Αυτή η πενταετία θα είναι μια δημιουργική πενταετία που θα φέρει συγκεκριμένα αποτελέσματα. Με πολύ συγκεκριμένες ενέργειες και πάντα εντός των στενών χρονοδιαγραμμάτων που θέτουμε, ξεκινάμε σήμερα από τον Δήμο Πειραιά, διασφαλίζοντας ότι δεν θα χαθεί ούτε ένα λεπτό για όλα όσα έχουμε δεσμευτεί και για τις 66 γειτονιές της Αττικής μας. Εξασφαλίζουμε τη διαφάνεια σε κάθε μας βήμα και είμαστε αποφασισμένοι να πετύχουμε στο συντομότερο δυνατό χρονικό διάστημα τον κοινό μας στόχο: την αναβάθμιση της θέσης του Πειραιά, με επίκεντρο τους πολίτες του», υπογράμμισε ο Περιφερειάρχης Αττικής. Και πρόσθεσε: «Ο Πειραιάς είναι το μεγαλύτερο λιμάνι της χώρας μας, η πρώτη και βασικότερη πύλη εισόδου της Δύσης προς όλη την Ανατολή, μία πόλη με μεγάλη ιστορία και εξαιρετικές προοπτικές στην οποία αξίζει ένα λαμπρό μέλλον. Και τους όρους αυτού του μέλλοντος τους διαμορφώνουμε όλοι μαζί –οι δύο βαθμοί της Αυτοδιοίκησης, πάντα σε συνεργασία με το κράτος και την κοινωνία– αξιοποιώντας όλα τα χρηματοδοτικά εργαλεία που έχουμε στη διάθεσή μας». Από την πλευρά του, ο Δήμαρχος Πειραιά Γιάννης Μώραλης τόνισε: «Σήμερα είναι ακόμα μια ιδιαίτερα σημαντική ημέρα για τον Πειραιά, συνεχίζουμε την καλή δουλειά στην πόλη μας με σχέδιο, ελπίδα και αισιοδοξία. Θα ήθελα να ευχαριστήσω τον Περιφερειάρχη Αττικής Νίκο Χαρδαλιά, έναν έμπειρο αυτοδιοικητικό, καθώς θα συνεχίσουμε μαζί να πορευόμαστε σε αυτή τη θετική κατεύθυνση, ώστε και το τελευταίο ευρώ να αποδοθεί με έργα και παρεμβάσεις στην τοπική κοινωνία, αναβαθμίζοντας ακόμα περισσότερο την ποιότητα ζωής των Πειραιωτών και καθιστώντας τον Πειραιά ως μια πόλη εξωστρεφή, σύγχρονη με ιδιαίτερη δυναμική και ανάπτυξη. Στον Δήμο Πειραιά είμαστε απολύτως ώριμοι να υλοποιήσουμε τα σημαντικά αυτά έργα, καθώς το προηγούμενο διάστημα δουλέψαμε πάρα πολύ – όλες οι μελέτες είναι ώριμες, έχουμε λάβει σχεδόν όλες τις αδειοδοτήσεις και ξεκινάμε από την επόμενη κιόλας ημέρα δουλειά». Ολοκληρωμένες Χωρικές Επενδύσεις (ΟΧΕ) στο Πρόγραμμα «Αττική» 2021-2027 Μέσω του Προγράμματος «Αττική» της προγραμματικής περιόδου 2021-2027, προβλέπεται η διάθεση άνω των 375 εκατ. ευρώ –ποσό που αντιστοιχεί περίπου στο 23% των συνολικών πόρων του νέου ΕΣΠΑ– για την υλοποίηση δράσεων που εντάσσονται σε Ολοκληρωμένες Χωρικές Επενδύσεις σε αστικές, αλλά και μη αστικές περιοχές της Αττικής. Ειδικότερα, 250 εκατ. ευρώ θα κατευθυνθούν στη Βιώσιμη Αστική Ανάπτυξη, 60 εκατ. ευρώ για δράσεις κοινωνικής συνοχής, 40 εκατ. ευρώ για Ολοκληρωμένες Χωρικές Επενδύσεις σε μη αστικές περιοχής, καθώς και 26 εκατ. ευρώ για δράσεις και έργα που αφορούν στην έρευνα, την καινοτομία, τον ψηφιακό εκσυγχρονισμό και την επιχειρηματικότητα."
    },
    {
        "title": "Υπογραφή Μνημονίου Συνεργασίας μεταξύ ΕΔΥΤΕ και Επενδυτικού Ταμείου Φαιστός",
        "body": "Το Επενδυτικό Ταμείο Φαιστός ανακοινώνει τη συνεργασία του με το Εθνικό Δίκτυο Υποδομών Τεχνολογίας και Έρευνας (ΕΔΥΤΕ Α.Ε. – GRNET), φορέα του Υπουργείου Ψηφιακής Διακυβέρνησης, μετά την υπογραφή Μνημονίου Συνεργασίας που υπεγράφη μεταξύ των δύο μερών την Παρασκευή 12/4/2024. Σκοπός του Μνημονίου είναι η ανταλλαγή τεχνογνωσίας, η αξιοποίηση υποδομών, υπηρεσιών, καθώς και η εκατέρωθεν ανταλλαγή πολύτιμων γνώσεων στην καινοτομία και την επιχειρηματικότητα στο πλαίσιο ερευνητικών έργων, δράσεων και σκοπών. Με την προσθήκη του ΕΔΥΤΕ στο οικοσύστημα του Φαιστός, τα μέλη του αποκτούν τη δυνατότητα πρόσβασης στις υψηλής τεχνολογίας υποδομές του ολοκληρωμένου τεχνολογικού περιβάλλοντος του ΕΔΥΤΕ (υποδομές Cloud και Data Centers) και σε εξειδικευμένη τεχνογνωσία, ενισχύοντας τις ικανότητες και δυνατότητές τους στην ανάπτυξη καινοτομίας. Οι υπηρεσίες και οι υποδομές του ΕΔΥΤΕ θα προστεθούν στους πόρους του οικοσυστήματος Φαιστός, ενισχύοντας τα μέσα και τις δεξιότητες των μελών για έρευνα και ανάπτυξη. Αυτή η συνεργασία θα οδηγήσει στη δημιουργία νέων προϊόντων, υπηρεσιών και επιχειρηματικών μοντέλων, τα οποία δεν θα ήταν εφικτά χωρίς τη συμμετοχή του ΕΔΥΤΕ. Τέλος, η συνεργασία του Φαιστός και του ΕΔΥΤΕ θα δημιουργήσει υπεραξία μέσω της ανταλλαγής γνώσης και καλών πρακτικών, καθώς το ΕΔΥΤΕ θα παρέχει συμβουλές στο Φαιστός, στο πλαίσιο της εξέτασης επενδυτικών προτάσεων και θα συμβάλλει στην αξιολόγηση εφαρμογών και υπηρεσιών."
    },
    {
        "title": "Αιφνιδιαστικοί έλεγχοι της Επιτροπής Ανταγωνισμού στον κλάδο πληροφορικής και τεχνολογίας και συναφών υπηρεσιών",
        "body": "Η Επιτροπή Ανταγωνισμού («ΕΑ») διενήργησε επιτόπιο έλεγχο σε μεγάλο αριθμό επιχειρήσεων δραστηριοποιούμενων στον κλάδο πληροφορικής και τεχνολογίας και συναφών υπηρεσιών στο πλαίσιο αυτεπάγγελτης έρευνας για πιθανή οριζόντια σύμπραξη νόθευσης δημόσιων διαγωνισμών (bidrigging) κατά παράβαση των άρθρων 1 ν. 3959/2011 και 101 της Συνθήκης για τη Λειτουργία της Ευρωπαϊκής Ένωσης (ΣΛΕΕ). Σημειώνεται ότι η διεξαγωγή τέτοιων ελέγχων γίνεται σε επιχειρήσεις από τις οποίες μπορεί να συλλεχθούν στοιχεία για αντι-ανταγωνιστικές πρακτικές στις ερευνώμενες αγορές και δεν προδικάζει ότι οι επιχειρήσεις έχουν εμπλακεί σε αντί-ανταγωνιστική συμπεριφορά ούτε προδικάζει το αποτέλεσμα της έρευνας. Νομικό πλαίσιο Η ΕΑ, θεματοφύλακας της εύρυθμης λειτουργίας της ελεύθερης αγοράς, είναι επιφορτισμένη με την εφαρμογή των κανόνων ανταγωνισμού βάσει του ν. 3959/2011 και των άρθρων 101/102 ΣΛΕΕ. Η ΕΑ επισημαίνει ότι, στο πλαίσιο των αρμοδιοτήτων της, θα παρεμβαίνει κατά άμεση προτεραιότητα όπου κρίνεται απαραίτητο και θα εξετάζει κάθε σχετική περίπτωση που θα υποπέσει στην αντίληψή της, με την υποβολή καταγγελίας, αίτησης επιείκειας ή ανώνυμων σχετικών πληροφοριών μέσω του ασφαλούς ψηφιακού περιβάλλοντος (whistleblowing) ή άλλως, και θα επιβάλλει αυστηρότατες διοικητικές κυρώσεις στις επιχειρήσεις που τυχόν μετέρχονται αντι-ανταγωνιστικών πρακτικών βάσει των διατάξεων του ν. 3959/2011 και των άρθρων 101/102 ΣΛΕΕ. Το πρόγραμμα επιείκειας της ΕΑ Η διαπίστωση συμμετοχής επιχείρησης σε συμφωνίες καρτελικής φύσεως, δηλαδή σε μυστικές συμφωνίες μεταξύ ανταγωνιστών, οι οποίες έχουν ως αντικείμενο τον καθορισμό τιμών ή ποσοτήτων, κατανομή πελατών ή μεριδίων αγοράς, ή βάσει των οποίων λαμβάνει χώρα νόθευση διαγωνισμών, μπορεί να οδηγήσει σε σημαντικά πρόστιμα από την ΕΑ, σε ποινικές κυρώσεις των υπεύθυνων φυσικών προσώπων και σε αποκλεισμό των εμπλεκόμενων επιχειρήσεων από δημόσιους διαγωνισμούς και συμβάσεις παραχωρήσεων για τρία (3) έτη από την έκδοση της απόφασης. Η ένταξη στο πρόγραμμα επιείκειας της ΕΑ έχει σημαντικά πλεονεκτήματα για τις επιχειρήσεις, ενώσεις επιχειρήσεων και τα φυσικά πρόσωπα που έχουν εμπλακεί σε τέτοιου είδους συμφωνίες, καθώς με αυτή επιτυγχάνεται: Για τις προϋποθέσεις και τη διαδικασία υπαγωγής στο πρόγραμμα επιείκειας της ΕΑ, δείτε https://www.epant.gr/nomothesia/nomothesia-antagonismou/programma-epieikias.html ή επικοινωνήστε στο 210 88 09 100. Για το σύστημα ανώνυμης πληροφόρησης της ΕΑ επισκεφθείτε την ιστοσελίδα https://www.epant.gr/digital/anonymi-paroxi-pliroforion/gia-polites-epixeiriseis.html"
    },
    {
        "title": "Κομισιόν: Πιο αυστηρές υποχρεώσεις για τις πλατφόρμες ψυχαγωγίας ενηλίκων",
        "body": "ψυχαγωγίας ενηλίκων Pornhub, Stripchat και Xvideos θα πρέπει να συμμορφώνονται με τις πιο αυστηρές υποχρεώσεις βάσει του Νόμου για τις Ψηφιακές Υπηρεσίες (DSA), σύμφωνα με ανακοίνωση της Κομισιόν. Αυτές οι ειδικές υποχρεώσεις περιλαμβάνουν την υποβολή εκθέσεων αξιολόγησης κινδύνου στην Επιτροπή, τη θέσπιση μέτρων μετριασμού για την αντιμετώπιση συστημικών κινδύνων που συνδέονται με την παροχή των υπηρεσιών τους, τη συμμόρφωση με πρόσθετες υποχρεώσεις διαφάνειας, συμπεριλαμβανομένων των διαφημίσεων, και την παροχή πρόσβασης σε δεδομένα για ερευνητές. Οι υποχρεώσεις ισχύουν για καθορισμένες πολύ μεγάλες διαδικτυακές πλατφόρμες (δηλαδή διαδικτυακές πλατφόρμες με περισσότερους από 45 εκατομμύρια χρήστες στην ΕΕ) 4 μήνες μετά τη νόμιμη κοινοποίηση του χαρακτηρισμού τους. Οι πρόσθετες διατάξεις θα τεθούν σε εφαρμογή στις 21 Απριλίου για το Pornhub και το Stripchat και στις 23 Απριλίου για το XVideos. Ο DSA καθιστά τις καθορισμένες πολύ μεγάλες διαδικτυακές πλατφόρμες υπεύθυνες για τη διασφάλιση ασφαλέστερων, πιο διαφανών διαδικτυακών χώρων. Πρέπει να εντοπίζουν και να αντιμετωπίζουν με αποτελεσματικό τρόπο τους συστημικούς κινδύνους, ιδιαίτερα όταν πρόκειται μεταξύ άλλων για τον μετριασμό των κινδύνων για την ευημερία των ανηλίκων. Η Επιτροπή παρακολουθεί προσεκτικά τη συμμόρφωση με τις υποχρεώσεις τoυ DSA από αυτές τις πλατφόρμες, ιδίως όσον αφορά στα μέτρα για την προστασία των ανηλίκων από επιβλαβές περιεχόμενο και την αντιμετώπιση της διάδοσης παράνομου περιεχομένου. Εάν η Επιτροπή έχει υποψίες για παραβάσεις των υποχρεώσεων του DSA, θα ακολουθήσει τα κατάλληλα βήματα, χρησιμοποιώντας την πλήρη εργαλειοθήκη του Νόμου για τις Ψηφιακές Υπηρεσίες."
    },
    {
        "title": "Εκπαίδευση - Κατάρτιση Αρχεία - ICTPLUS",
        "body": "Το skywalker.gr – Εργασία στην Ελλάδα, διοργανώνει τη Δευτέρα 22 Απριλίου το #JobDay Αφετηρία σε συνεργασία με τον Δήμο Παπάγου-Χολαργού. Tο #JobDay Αφετηρία – Δήμος Παπάγου-Χολαργού πραγματοποιείται στο πλαίσιο της πρωτοβουλίας «Ξάδερφος Skywalker» και πρόκειται για μια ημερίδα που περιλαμβάνει εργαστήρια ανάπτυξης ατομικών δεξιοτήτων. Η δράση απευθύνεται σε αυτούς που επιθυμούν να βελτιώσουν τις δεξιότητές τους […]"
    },
    {
        "title": "Κ. Χατζηδάκης: Το έργο της διασύνδεσης των POS με τις ταμειακές μηχανές ολοκληρώνεται και δεν θα δοθεί παράταση",
        "body": "«Υπογραμμίζω για μία ακόμα φορά ότι το έργο της διασύνδεσης των POS με τις ταμειακές μηχανές βαίνει προς ολοκλήρωση και δεν υπάρχει καμιά απολύτως περίπτωση να δοθεί παράταση», δήλωσε κατηγορηματικά ο υπουργός Εθνικής Οικονομίας και Οικονομικών, Κωστής Χατζηδάκης. Ο ίδιος διευκρίνισε ότι, «πάρα τη βεβαιότητα ορισμένων ότι δεν θα τα καταφέρναμε, το 90% των επιχειρήσεων έχουν είτε ολοκληρώσει τη διαδικασία είτε έχουν δεσμευτεί να το κάνουν με προγραμματισμένο ραντεβού έως το τέλος του μήνα. Όποια φήμη και αν κυκλοφορεί για τυχόν παρατάσεις είναι απολύτως αβάσιμη. Θα μείνουμε πιστοί στο χρονοδιάγραμμα που έχουμε ήδη ανακοινώσει για δύο κυρίως λόγους:  Ο πρώτος λόγος είναι διότι το έργο είναι ενταγμένο ως ορόσημο στο Ταμείο Ανάκαμψης. Και δεν θα ανεχτούμε να διακοπεί μέρος της χρηματοδότησης της χώρας από τις Βρυξέλλες εξαιτίας της μη ολοκλήρωσης του έργου αυτού. Ο δεύτερος λόγος είναι διότι το 90% των επαγγελματιών έχει ήδη ανταποκριθεί σε όσα ορίζει ο νόμος. Τίθεται λοιπόν και ένα θέμα ίσων όρων ανταγωνισμού μεταξύ ομοειδών επιχειρήσεων: των πολλών που θα έχουν συνδεθεί με τις φορολογικές αρχές και των λίγων που θα είναι εκτός πλαισίου νομιμότητας προσποριζόμενες αθέμιτα οφέλη.  Τόσο για το θέμα της σύνδεσης των POS με τις ταμειακές μηχανές όσο και για το θέμα της κατοχής εν γένει POS, οι έλεγχοι έχουν ήδη ενεργοποιηθεί. Έχουν επιβληθεί ήδη πρόστιμα για μη κατοχή POS, ενώ ειδικά για το θέμα της μη διασύνδεσης POS με τις ταμειακές έχουν επίσης επιβληθεί πρόστιμα ξεκινώντας από μεγάλες επιχειρήσεις με τζίρο άνω του 1 εκατ. ευρώ σε περιπτώσεις που δεν είχε κλειστεί ραντεβού μέχρι τα τέλη Απριλίου.  Πρόκειται για ζήτημα φορολογικής δικαιοσύνης. Η μεγάλη πλειονότητα των επαγγελματιών έχει ήδη κάνει ένα μεγάλο βήμα μπροστά και τους ευχαριστούμε για αυτό.  Καλούμε και τους υπόλοιπους να ακολουθήσουν καθώς η Πολιτεία δεν έχει κανένα περιθώριο καθυστερήσεων στο σημαντικό αυτό ζήτημα»."
    },
    {
        "title": "Ψηφιακή Υγεία και Big Data",
        "body": "Ο κος. Γιώργος Λαμπρινός, Πρόεδρος του ΠΑ.ΣΥ.Μ.ΕΠ. ΕΞ.Υ.Π.Π. και Πρόεδρος & Διευθύνων Σύμβουλος του Ομίλου GEP, συμμετείχε την Παρασκευή 12/04 στο πάνελ “Big Data & the Future of Digital Health: A Holistic View”, στο θεματικό πυλώνα Υγείας του Delphi Economic Forum IX, με διακεκριμένους συνομιλητές τους κο. Μάριο Θεμιστοκλέους, Υφυπουργό Υγείας, κα. Νίκη Τσούμα, Πρόεδρο και Διευθύνουσα Σύμβουλο της ΗΔΙΚΑ και κο. Γιάννη Τούντα, Καθηγητή Κοινωνικής και Προληπτικής Ιατρικής στην Ιατρική Σχολή του Πανεπιστημίου Αθηνών. Ο κος. Λαμπρινός τοποθέτησε τη διάσταση της Υγείας, όχι μόνο στους ασθενείς, αλλά συνολικά σε όλο τον πληθυσμό, με την έννοια της πρόληψης. Όπως συζητήθηκε εκτενώς στα περισσότερα panels για τον ψηφιακό μετασχηματισμό και μιλώντας για Big Data και την ικανότητα δευτερογενούς επεξεργασίας, ένα από τα πιο κρίσιμα ζητήματα που αναδεικνύονται είναι τα σημεία συλλογής δεδομένων. Ο κος. Λαμπρινός υπό το πρίσμα αυτό, επεσήμανε τη σημαντική συμβολή που μπορούν να έχουν οι επιχειρήσεις ιδιωτικού και δημόσιου τομέα, από τις οποίες μπορούν να αντληθούν ανώνυμα ιατρικά δεδομένα εργαζομένων, τα οποία ήδη υπάρχουν, αλλά σε έντυπη μορφή, «σε ντουλάπια» όπως χαρακτηριστικά είπε, γεγονός που τα καθιστά σήμερα μη ικανά προς αξιοποίηση. Ο ίδιος τόνισε χαρακτηριστικά, ότι σήμερα οι επιχειρήσεις -κάτι που ευνόησε η πανδημία- έχουν ήδη ξεκινήσει να επενδύουν ιδιωτικά κεφάλαια στην προαγωγή της υγείας και ευεξίας των εργαζομένων τους, αλλά και των οικογενειών τους. Όπως ανέφερε, αυτό προεκτείνεται και σε τομείς wellbeing, ψυχικής υγείας, διατροφής και άσκησης, δημιουργώντας ένα σύνολο από δεδομένα, που, με την πρωτοβουλία του εργοδότη, μπορούν να καταγραφούν στο χώρο εργασίας σε ιδιωτικές ψηφιακές πλατφόρμες που έχουν σχεδιαστεί για το λόγο αυτό. Με τις εξαιρετικές πρωτοβουλίες της υφιστάμενης ηγεσίας του Υπουργείου Υγείας και με την υψηλή τεχνογνωσία της ΗΔΙΚΑ, μπορούμε να στραφούμε προς τον Ψηφιακό Φάκελο Υγείας Εργαζομένου, τόνισε ο κος Λαμπρινός και μαζί με την ιδιωτική πρωτοβουλία, να συλλέξουμε πρωτογενή δεδομένα κι εν συνεχεία να διευκολυνθεί η δευτερογενής επεξεργασία τους. Υπερθεματίζοντας, ο κος Τούντας, ανέφερε ότι τα δεδομένα προαγωγής υγείας είναι κεντρικής σημασίας για τον πληθυσμό και τα νέα εργαλεία μπορούν να ενσωματώνουν τα δεδομένα πρόληψης αυτά, προκειμένου να είμαστε πιο αποτελεσματικοί. Όπως επεσήμανε ο κος Λαμπρινός, κρίνεται επιτακτική η εξέλιξη του θεσμικού πλαισίου με σκοπό τη δημιουργία μιας διεπιστημονικής δομής που θα υποστηρίζει το προφίλ υγείας των εργαζομένων, εστιάζοντας στην πρόληψη και προαγωγή υγείας σε συνδυασμό με την ψηφιακή καταγραφή, κάτι που θα απαιτούσε τη συνεργασία του Υπουργείου Υγείας και του Υπουργείου Εργασίας. Άλλωστε, η τεχνολογία επιτρέπει την προέκταση του ήδη υλοποιηθέντος Ατομικού Ηλεκτρονικού Φακέλου Υγείας – και όπως ανέφερε χαρακτηριστικά η κα Τσούμα στο πάνελ, «ο φάκελος εργαζομένων αποτελεί  ένα  υποσύνολο δεδομένων που πρέπει να ενσωματωθούν στον ΑΗΦΥ». Επομένως – θεσμικού πλαισίου επιτρέποντος – η απαραίτητη τροποποίηση για την καταγραφή των δεδομένων εργαζομένων θα ήταν τεχνολογικά εφικτή. Καταλήγοντας, ο κος Λαμπρινός αναφέρθηκε στην ανάγκη διαμόρφωσης της κουλτούρας του συνολικού πληθυσμού, ώστε να αρθεί η επιφυλακτικότητα σε σχέση με τη διαχείριση αυτών των δεδομένων υγείας. Το θεσμικό πλαίσιο χτίζεται και θα βελτιωθεί, αλλά πρέπει να δουλέψουμε με ειλικρίνεια και σαφήνεια σε όλο τον πληθυσμό, του οποίου τα δεδομένα θα γίνουν πρωτογενή δεδομένα, προκειμένου να κατανοήσουν ότι η επεξεργασία τους θα γίνει για το κοινό καλό όλων μας, για την εξέλιξη της κοινωνίας και για μια καλύτερη υπηρεσία υγείας σε όλο το κοινωνικό σύνολο."
    },
    {
        "title": "Σε λειτουργία η ψηφιακή διαδικασία εισόδου στα γήπεδα",
        "body": "Τη δυνατότητα να ταυτοποιούν το εισιτήριό τους, καθώς και το εισιτήριο διαρκείας τους, μέσω της εφαρμογής Gov.gr Wallet έχουν από Τρίτη 9 Απριλίου, οι φίλαθλοι, ώστε να εισέρχονται ψηφιακά στο γήπεδο στους αγώνες της Super League 1, καθώς και του Κυπέλλου Ελλάδος. Με τη συγκεκριμένη διαδικασία, η οποία είναι αποτέλεσμα της συνεργασίας του Υπουργού Ψηφιακής Διακυβέρνησης, Δημήτρη Παπαστεργίου και του Αναπληρωτή Υπουργού Αθλητισμού, Γιάννη Βρούτση, αναβαθμίζεται το επίπεδο ασφαλείας στα γήπεδα. Ταυτόχρονα, απελευθερώνεται ένας σημαντικός αριθμός αστυνομικών δυνάμεων από το έργο της φύλαξης κατά τη διάρκεια των αγώνων. Με απλό και φιλικό τρόπο οι πολίτες προβαίνουν στην ταυτοποίηση του εισιτηρίου τους μέσω της εφαρμογής Gov.gr Wallet που έχουν στο κινητό τους τηλέφωνο. Απαραίτητη προϋπόθεση είναι η εγγραφή τους στο Εθνικό Μητρώο Επικοινωνίας (Ε.Μ.Επ.), στο emep.gov.gr πριν κατεβάσουν την εφαρμογή Gov.gr Wallet από το Google Play ή το App Store. Αναλυτικά η διαδικασία περιγράφεται στο tickets.gov.gr. Οι φίλαθλοι προμηθεύονται το εισιτήριο του αγώνα από τους παρόχους των υπηρεσιών διάθεσης εισιτηρίων, χωρίς καμία αλλαγή σε αυτή τη διαδικασία. Στη συνέχεια: Ανοίγουν την εφαρμογή Gov.gr Wallet Επιλέγουν την καρτέλα των εισιτηρίων και επάνω δεξιά την προσθήκη (+) Επιλέγουν «Προσθήκη Εισιτηρίου Ενηλίκου» Ανοίγουν την κάμερα του κινητού και σκανάρουν το QR Code ή το Barcode του εισιτηρίου. Εναλλακτικά εισάγουν χειροκίνητα τον αριθμό του εισιτηρίου Το εισιτήριο προστίθεται στη σχετική λίστα των διαθέσιμων εισιτηρίων Μετά την ολοκλήρωση της διαδικασίας, επιλέγοντας το εισιτήριο στη σχετική λίστα του Gov.gr Wallet, εμφανίζεται το QR code ή το Barcode με το οποίο οι πολίτες εισέρχονται στα γήπεδα. Όσον αφορά τους ανηλίκους άνω των 15 ετών, οι οποίοι έχουν προσωπικούς κωδικούς TaxisNet και το κινητό τους τηλέφωνο είναι καταχωρημένο στο emep.gov.gr, θα ακολουθήσουν την ίδια διαδικασία. Σε περίπτωση που οι πολίτες θέλουν να συνοδεύσουν το ανήλικο κάτω των 15 ετών τέκνο τους στον αγώνα, η διαδικασία προσθήκης του εισιτηρίου πραγματοποιείται μετά την ολοκλήρωση διαδικασίας προσθήκης του δικού τους εισιτηρίου. Πιο συγκεκριμένα, αφού ανοίξουν την εφαρμογή Gov.gr Wallet και επιλέξουν την καρτέλα των εισιτήριων: Επιλέγουν «Προσθήκη Εισιτηρίου Ανηλίκου» Επιλέγουν το προστατευόμενο μέλος για το οποίο θέλουν να καταχωρήσουν το εισιτήριο Εισάγουν τον κωδικό εισιτηρίου του ανηλίκου Στην «Επιλογή συνοδού» επιλέγουν «Εγώ» και προστίθεται το εισιτήριο στη σχετική λίστα του Gov.gr Wallet τους Αν επιθυμούν τρίτο άτομο να συνοδεύσει το ανήλικο τέκνο, μετά την εισαγωγή του κωδικού του εισιτηρίου του ανηλίκου: Επιλέγουν «Τρίτο Άτομο», αντί για «Εγώ», και εισάγουν το ΑΦΜ του ενηλίκου που θα συνοδεύσει το ανήλικο Στη συνέχεια ο ενήλικας, που έχουν επιλέξει να συνοδεύσει το ανήλικο, λαμβάνει ειδοποίηση μέσω μηνύματος ηλεκτρονικού ταχυδρομείου (email) ή μηνύματος (SMS) στο κινητό του τηλέφωνο, με την οποία ενημερώνεται για το αίτημα συνοδείας ανηλίκου στο Gov.gr Wallet Στο Gov.gr Wallet ο ενήλικας που θα συνοδεύσει το ανήλικο παιδί, επιλέγει την αποδοχή της συνοδείας του ανηλίκου Ακολούθως, το εισιτήριο του ανηλίκου εμφανίζεται στη λίστα εισιτήριων του ενηλίκου που θα το συνοδεύσει Επισημαίνεται ότι μέχρι τη λήξη της τρέχουσας αγωνιστικής περιόδου, δηλαδή στις 12 Μαΐου 2024, θα ισχύει υβριδικό σύστημα εισόδου στα γήπεδα, τόσο με το ψηφιακό εισιτήριο στο Gov.gr Wallet, όσο και με το συμβατικό εισιτήριο, ώστε οι φίλαθλοι και οι Αθλητικές Ανώνυμες Εταιρίες να έχουν τον απαραίτητο χρόνο προσαρμογής στη νέα διαδικασία και να προετοιμαστούν καταλλήλως."
    },
    {
        "title": "Παπαγάλλος Αρχεία - ICTPLUS",
        "body": "Η Διεύθυνση του ictplus.gr ανάθεσε πλέον εν λευκώ στον παπα-γάλ(λ)ο την υπόθεση της NOVA, ο οποίος χρειάζεται μερικές ημέρες να μελετήσει τα δεδομένα και να επανέλθει δριμύτερος. Χθες μιλώντας με κυβερνητικό παράγοντα (Γενικό Γραμματέα με εμπλοκή στον ψηφιακό χώρο – εκτός υπουργείου Ψηφιακής Διακυβέρνησης) χαρακτήρισε την υπόθεση NOVA «πολύ σοβαρή», καθώς ο «πυρήνας» της αφορά […]"
    },
    {
        "title": "Νέα συνεργασία της DOTSOFT ΑΕ με τον Δήμο Δεσκάτης",
        "body": "Νέα σύμβαση ανάθεσης υπέγραψε η εταιρεία DOTSOFT ΑΕ με τον Δήμο Δεσκάτης για την υλοποίηση του έργου «Ηλεκτρονικές Υπηρεσίες Εξυπηρέτησης Δημοτών και Υπηρεσίες Έξυπνης Πόλης στον Δήμο Δεσκάτης». Στο πλαίσιο αυτού του έργου, η DOTSOFT ΑΕ, με εξειδίκευση στην παροχή καινοτόμων και σύνθετων εφαρμογών πληροφορικής και έξυπνων πόλεων, θα αναλάβει την ανάπτυξη μιας πλατφόρμας εξυπηρέτησης των Δημοτών και επιχειρήσεων του Δήμου με στόχο την παροχή ολοκληρωμένων υπηρεσιών είτε μέσω διαδικτυακής πύλης είτε μέσω εφαρμογής κινητών τηλεφώνων, επιτρέποντας την άμεση πρόσβαση των πολιτών σε υπηρεσίες και πληροφορίες. Επιπλέον, μέσω του έργου θα γίνει εγκατάσταση και επέκταση ευρυζωνικού ασύρματου δικτύου, ώστε να παρέχεται διαδικτυακή πρόσβαση στους κατοίκους της περιοχής. Ταυτόχρονα, το έργο περιλαμβάνει την αξιοποίηση νέων τεχνολογιών για την παρακολούθηση και τη διαχείριση της κατανάλωσης ηλεκτρικής ενέργειας σε δημόσια κτήρια, ενισχύοντας την ενεργειακή αναβάθμισή τους. Σκοπός του έργου είναι η ανάδειξη και η προώθηση της ψηφιακής μετάβασης και η δημιουργία μιας καλύτερα συνδεδεμένης κοινωνίας. Ενισχύοντας την πρόσβαση σε ψηφιακές υπηρεσίες, το έργο αυτό προάγει την ευημερία και την ανάπτυξη της αναθέτουσας αρχής. Μέσω της δημιουργίας μιας ολοκληρωμένης πλατφόρμας υπηρεσιών, στόχος είναι η βελτίωση της εμπειρίας των πολιτών και η ενίσχυση της δημόσιας διοίκησης, προσφέροντας αποτελεσματικές και προσβάσιμες υπηρεσίες που ανταποκρίνονται στις σύγχρονες ανάγκες και απαιτήσεις του πληθυσμού. Τα αναμενόμενα οφέλη του έργου για τον Δήμο Δεσκάτης και τους κατοίκους του είναι ευρεία και πολυεπίπεδα. Με τη δημιουργία μιας διαδραστικής πλατφόρμας εξυπηρέτησης, οι πολίτες θα έχουν πιο άμεση και εύκολη πρόσβαση σε διάφορες δημόσιες υπηρεσίες και πληροφορίες, ενισχύοντας τη διαφάνεια και την εξυπηρέτηση των αναγκών τους. Επιπλέον, η εγκατάσταση ευρυζωνικού ασύρματου δικτύου και η αξιοποίηση νέων τεχνολογιών για τη διαχείριση της ενέργειας αναμένεται να συμβάλει στη μείωση του κόστους ζωής και στη βελτίωση του περιβάλλοντος, δημιουργώντας ένα πιο βιώσιμο και καινοτόμο περιβάλλον για τους κατοίκους και τις επιχειρήσεις της περιοχής. Το έργο συγχρηματοδοτείται από την Περιφέρεια Δυτικής Μακεδονίας (Επιχειρησιακό Πρόγραμμα «Δυτική Μακεδονία 2014-2020»), από εθνικούς πόρους μέσω του Προγράμματος Δημοσίων Επενδύσεων (ΠΔΕ) και από την Ευρωπαϊκή Ένωση μέσω του Ευρωπαϊκού Ταμείου Περιφερειακής Ανάπτυξης (ΕΤΠΑ). Το έργο αναμένεται να ολοκληρωθεί στα μέσα του 2025."
    },
    {
        "title": "Στη Nova το Πληροφοριακό Σύστημα του ΑΔΜΗΕ",
        "body": "H Nova είναι ο ανάδοχος του έργου «προμήθεια, εγκατάσταση, ανάπτυξη, θέση σε λειτουργία και συντήρηση συστήματος APMS (Αsset Performance Management System)» για τον ΑΔΜΗΕ. Το έργο, προϋπολογισμού 7,4 εκατ. ευρώ αφορά στην παροχή υπηρεσιών προμήθειας, εγκατάστασης – ανάπτυξης, παραμετροποίησης, θέσης σε λειτουργεία καθώς και υπηρεσίες υποστήριξης του πληροφοριακού Συστήματος για τη Διαχείριση της απόδοσης των Παγίων του ΑΔΜΗΕ (Asset Performance Management System – APMS) καθώς και του απαραίτητου εξοπλισμού υλικού (Hardware). Μεταξύ άλλων στο αντικείμενο του έργου περιλαμβάνονται: Υπεργολάβοι του έργου, είναι η IBM Ελλάς και η Netcompany-Intrasoft"
    },
    {
        "title": "Λογισμικό Αρχεία - ICTPLUS",
        "body": "Η νέα αλυσίδα Donkey Hotels που προέκυψε από τη συγχώνευση της YES! Hotels με την Intercontinental, επιλέγει τη σουίτα λύσεων Entersoft Business Suite για τη διαχείριση όλων των ξενοδοχείων της. Το έργο περιλαμβάνει την εφαρμογή συστημάτων διαχείρισης και στα 5 ξενοδοχεία, καλύπτοντας ένα ευρύ φάσμα όπως η οικονομική διαχείριση, ο καταμερισμός εξόδων, το αμερικανικό λογιστικό […]"
    },
    {
        "title": "Vodafone Instant Connect: Ενεργοποίηση σταθερής τηλεφωνίας και internet για επιχειρήσεις πιο άμεσα από ποτέ, μέσα σε 24 ώρες",
        "body": "Tο Vodafone Instant Connect προσαρμόζεται στις ανάγκες των επιχειρήσεων για ποιότητα και ταχύτητα, απλοποιώντας τη διαδικασία απόκτησης και ενεργοποίησης υπηρεσιών σταθερής τηλεφωνίας και internet. Για πρώτη φορά, με το Vodafone Instant Connect, η ενεργοποίηση νέας σύνδεσης σταθερής και internet Vodafone One Net ολοκληρώνεται πιο άμεσα από ποτέ, σε έως 24 ώρες. Σήμερα, οι επιχειρήσεις χρειάζονται ευέλικτες λύσεις για να παραμείνουν ανταγωνιστικές. Με έμφαση στην ταχύτητα και την αξιοπιστία, οι επιχειρήσεις μπορούν πλέον να αποκτήσουν σταθερή τηλεφωνία Vodafone One Net μέσα σε μία μόνο ημέρα, μειώνοντας σημαντικά τον παραδοσιακά μεγάλο χρόνο αναμονής για ενεργοποίηση νέας σύνδεσης σταθερής τηλεφωνίας. Σημαντικό πλεονέκτημα της υπηρεσίας Vodafone Instant Connect είναι το δυναμικό μοντέλο συνδεσιμότητας. Με αρχική σύνδεση μέσω του δικτύου LTE/4G της Vodafone, οι επιχειρήσεις εξασφαλίζουν την άμεση λειτουργία τους, μεταφέροντας απρόσκοπτα τη σύνδεση τους σε Fiber ή Full Fiber ταχύτητες, χωρίς να χρειάζεται αλλαγή σε εξοπλισμό ή κάποια επιπλέον ενέργεια από την πλευρά τους. Επιπλέον, ενεργοποιείται αυτόματα η υπηρεσία Vodafone 4G Back up που διασφαλίζει την αδιάλειπτη λειτουργία της υπηρεσίας σταθερής, και επιτρέπει στις επιχειρήσεις να επικεντρωθούν στις βασικές τους δραστηριότητες χωρίς να ανησυχούν για πιθανές διακοπές στη σύνδεσή τους. Με το Vodafone Instant Connect οι επιχειρήσεις μπορούν να ξεκινήσουν το ταξίδι τους με σιγουριά, γνωρίζοντας ότι έχουν έναν αξιόπιστο συνεργάτη που υποστηρίζει τις ανάγκες επικοινωνίας τους σε κάθε βήμα. Περισσότερες πληροφορίες σχετικά με το Vodafone Instant Connect και τα χαρακτηριστικά του στο www.vodafone.gr/business/instant-connect    "
    },
    {
        "title": "Μετακινήσεις Αρχεία - ICTPLUS",
        "body": "Στο στελεχιακό δυναμικό της Fortinet εντάχθηκε ο Αργύρης Μακρυγεώργου, αναλαμβάνοντας καθήκοντα SecOps Business Development Manager για την Ελλάδα, την Ουγγαρία και την Κύπρο. Ο κ. Μακρυγεώργου διαθέτει 17+ χρόνια επαγγελματική εμπειρία στο χώρος της Πληροφορικής και της Ασφάλειας Πληροφοριών. Στο διάστημα αυτό, έχει συμμετέχει σε πληθώρα έργων Στρατηγικού Σχεδιασμού Ασφάλειας, Σχεδιασμού Εξειδικευμένων Αρχιτεκτονικών Ασφάλειας, Σχεδιασμού […]"
    },
    {
        "title": "Startups Αρχεία - ICTPLUS",
        "body": "Η Εxanta δημιουργήθηκε ως τεχνοβλαστός του ΑΠΘ, μέσα από το εργαστήριο Επιστήμης Δεδομένων και Ιστού (Datalab) του Τμήματος Πληροφορικής. Βασικό αντικείμενο της εταιρείας είναι η παροχή καινοτόμων υπηρεσιών και προηγμένων λύσεων που βασίζονται στην Ανάλυση δεδομένων, την Κοινωνικο-κεντρική Επιστήμη δεδομένων και την αξιόπιστη Τεχνητή Νοημοσύνη. Τεχνολογικές start-ups: Αρχισαν… λιτότητα στις μετοχές που μοιράζουν στους υπαλλήλους […]"
    },
    {
        "title": "Η άποψή μας Αρχεία - ICTPLUS",
        "body": "Του Γιάννη Χαλαβαζή Η εξαγορά της Κωτσόβολος από την ΔΕΗ είναι μακράν η μεγαλύτερη και πλέον παρεμβατική εξαγορά στις ΤΠΕ/ICT. Πολλά γράφονται και θα γραφτούν για την εξαγορά της Κωτσόβολος από την ΔΕΗ, τόσο εκτιμήσεις όσο και πιθανές εξελίξεις ή προοπτικές. Οι πλέον εμφανείς και αυταπόδεικτες ενέργειες, που ξεκίνησαν πριν την εξαγορά της Κωτσόβολος, αφορούν […]"
    },
    {
        "title": "Αλ. Σδούκου: Κοινό ευρωπαϊκό αγαθό τα ηλεκτρικά δίκτυα",
        "body": "Η δημιουργία ενός κοινού ευρωπαϊκού δικτύου ηλεκτρισμού, η ανθεκτικότητα των ενεργειακών υποδομών και η χρηματοδότηση των απαραίτητων επενδύσεων, με τη δημιουργία κατάλληλων εργαλείων είναι τα θέματα στα οποία επικεντρώθηκε η υφυπουργός Περιβάλλοντος και Ενέργειας, Αλεξάνδρα Σδούκου στο ‘Ατυπο Συμβούλιο Υπουργών Ενέργειας, που πραγματοποιήθηκε στις Βρυξέλλες Στην εισαγωγική παρέμβασή της, η υφυπουργός υπογράμμισε το ζωτικό ρόλο των ηλεκτρικών δικτύων στο νέο ενεργειακό τοπίο που διαμορφώνεται στην Ευρώπη. Διαπίστωσε, ωστόσο, ότι υπάρχουν σημαντικά εμπόδια που αποτελούν τροχοπέδη στην ανάπτυξή τους με τον ταχύ ρυθμό που απαιτείται για την ενεργειακή μας μετάβαση. Όπως ανέφερε χαρακτηριστικά: «Η ανάπτυξη των δικτύων ηλεκτρισμού αποτελεί το στοίχημα της επόμενης πενταετίας και προς την κατεύθυνση αυτή δεν αρκεί μόνο η προσέγγιση των έργων, μόνο με αυστηρά, τεχνοοικονομική σκοπιά, όπως αυτή αντανακλάται από το “παραδοσιακό” εργαλείο της ανάλυσης κόστους – οφέλους. Θα πρέπει κατά τον στρατηγικό σχεδιασμό των δικτύων να λαμβάνονται υπόψη πιο σύνθετοι παράγοντες, όπως οι φυσικές καταστροφές, η κλιματική αλλαγή, η κοινωνική αποδοχή, τα ζητήματα κυβερνοασφάλειας και διαταραχών των προμηθευτικών αλυσίδων». Η κα Σδούκου σημείωσε ότι,  σήμερα κατά την ανάπτυξη των έργων ηλεκτρικών δικτύων, παρατηρείται συχνά καθυστέρηση, με αποτέλεσμα να έχουν αλλάξει οι συνθήκες στην αγορά, όταν τελικά αυτά υλοποιούνται. Όπως επισήμανε, μια προσέγγιση «από κάτω προς τα επάνω» (bottom-up) είναι σε θέση να προσφέρει καλύτερα αποτελέσματα σε περιφερειακό επίπεδο, ενώ θα ενισχύσει σημαντικά τις προοπτικές των νέων ηλεκτρικών διαδρόμων τόσο στον άξονα Βορρά – Νότου όσο και Ανατολής – Δύσης. Κατά τη διάρκεια γεύματος εργασίας, συζητήθηκε η διασφάλιση και η ανθεκτικότητα του ευρωπαϊκού δικτύου ενάντια σε κάθε είδους κινδύνους, ιδίως από τη στιγμή που οι φυσικές καταστροφές και οι γεωπολιτικές απειλές έχουν πλέον πολλαπλασιαστεί. Η υφυπουργός δήλωσε σχετικά, ότι η παράμετρος της πρόληψης πρέπει να ενσωματωθεί περισσότερο στο σχεδιασμό και την ανάπτυξη του ηλεκτρικού δικτύου, ενώ η ταυτόχρονη παρουσία παλαιών και νέων ενεργειακών τεχνολογιών περιπλέκει το εγχείρημα. Υπογράμμισε ως βασικές πτυχές των ηλεκτρικών δικτύων του μέλλοντος, την κυβερνοασφάλεια, την αποκεντρωμένη δομή (επακόλουθο της διεσπαρμένης παραγωγής των ΑΠΕ που διεισδύει με ραγδαίους ρυθμούς στο ενεργειακό μείγμα), το ισχυρό ρυθμιστικό πλαίσιο και την επαρκή διασυνδεσιμότητα. Σημείωσε, επίσης, ότι το ΝΑΤΟ μπορεί να συνδράμει στην προσπάθεια, με το συντονισμό μεταξύ των μελών του, την ανάπτυξη τυποποιημένων πρωτοκόλλων ασφαλείας και στρατηγικών αντιμετώπισης έκτακτης ανάγκης, καθώς και μέσω της ανάπτυξη ικανοτήτων των μελών του για προστασία κρίσιμων υποδομών. Η κα Σδούκου τόνισε τη συμβολή της Ελλάδος στον ενεργειακό εφοδιασμό της Νοτιοανατολικής Ευρώπης, μέσω της ανάπτυξης νέων ενεργειακών υποδομών, συμπεριλαμβανομένων διασυνδέσεων ηλεκτρικής ενέργειας και υποδομών φυσικού αερίου. Στο ‘Ατυπο Συμβούλιο των Υπουργών Ενέργειας της ΕΕ συζητήθηκε, επίσης, το ζήτημα της χρηματοδότησης και απομείωσης του κινδύνου των επενδύσεων σε διασυνοριακές, ενεργειακές υποδομές. Η Υφυπουργός ανέφερε ότι χωρίς προληπτικές επενδύσεις (anticipatory investments), η απαιτούμενη επέκταση του δικτύου θα υστερήσει δομικά, σε σχέση με την επέκταση των ΑΠΕ και των νέων αυξημένων φορτίων που προκύπτουν, για παράδειγμα, από τον εξηλεκτρισμό της θέρμανσης και των μεταφορών. Όπως δήλωσε: «Οι διασυνοριακές υποδομές δικτύων θα πρέπει να αντιμετωπίζονται ως κοινό αγαθό της ΕΕ, με μια πανευρωπαϊκή προσέγγιση στην αδειοδότηση, όπου τα κράτη – μέλη συμμετέχουν στην έγκριση της ανάπτυξης των απαραίτητων υποδομών, μέσω κοινών διαδικασιών ταχείας παρακολούθησης». Η κυρία Σδουκου σημείωσε ότι απαιτείται ενεργός εμπλοκή της Ευρωπαϊκής Τράπεζας Επενδύσεων (ΕΤΕπ), των διαχειριστών των δικτύων των κρατών – μελών, των κυβερνήσεων, των ρυθμιστών, αλλά και ιδιωτικών χρηματοπιστωτικών ιδρυμάτων και θεσμικών επενδυτών για την παροχή κεφαλαίων. Υπογράμμισε, μάλιστα, στο πλαίσιο αυτό τη σημασία του χρηματοδοτικού μηχανισμού «Συνδέοντας την Ευρώπη» και την ανάγκη για αύξηση των πόρων του, δεδομένων των αυξημένων αναγκαίων επενδύσεων. Τέλος, στο περιθώριο του ‘Ατυπου Συμβουλίου υπεγράφη το Solar Charter, που αποσκοπεί στην ενίσχυση της στήριξης των κατασκευαστών φωτοβολταϊκών στην ΕΕ, δηλαδή στη διατήρηση των υφιστάμενων και στη δημιουργία νέων εργοστασίων. Παράλληλα, αναδεικνύει την ανάγκη για μια ανθεκτική, βιώσιμη και ανταγωνιστική ευρωπαϊκή αλυσίδα αξίας φωτοβολταϊκών."
    },
    {
        "title": "Τηλεπικοινωνίες Αρχεία - ICTPLUS",
        "body": "Πιλοτικό έργο σε Χαλάνδρι, Μαρούσι, Νέο Ψυχικό, Παλαιό Ψυχικό, Φιλοθέη, Χολαργό και Παπάγου "
    },
    {
        "title": "Αρθρογραφία Αρχεία - ICTPLUS",
        "body": "Στυφή και ξινή γεύση άφησαν τα τελευταία αποτελέσματα της Eurostat ότι το κατά κεφαλήν ΑΕΠ στην Ελλάδα σε μονάδες αγοραστικής δύναμης υποχώρησε στο 67% του μέσου όρου της Ευρωζώνης, ενώ ήταν στο 85% το 2009. Η Ελλάδα είναι προτελευταία με τελευταία την Βουλγαρία, που είναι μόλις τρεις μονάδες πιο κάτω, στο 64% του Ευρωπαϊκού ΑΕΠ, […]"
    },
    {
        "title": "Παπαστεργίου προς παρόχους: Τρέξτε τις επενδύσεις, αυξήστε τις ταχύτητες, ρίξτε τις τιμές",
        "body": "Με τους εκπροσώπους των τηλεπικοινωνιακών παρόχων (ΟΤΕ, VODAFONE, ΝOVA και για πρώτη φορά τη ΔΕΗ), συναντήθηκε την Τρίτη ο υπουργός Ψηφιακής Διακυβέρνησης Δημήτρης Παπαστεργίου. Η συζήτηση έγινε με πρωτοβουλία του υπουργού προκειμένου να υπάρξει καλύτερος συντονισμός στα δίκτυα οπτικών ινών που οι πάροχοι αναπτύσσουν, να γίνει ακόμη καλύτερη εκμετάλλευση των κουπονιών που σήμερα υπάρχουν (Smart Readiness, 100 εκ.ευρω για δομημένη καλωδίωση σε πολυκατοικίες) και αυτών που έρχονται (Gigabit Voucher, 80 εκ. ευρω για ευρυζωνικές συνδρομές), καθώς και η διευκόλυνση των πολιτών να έχουν πρόσβαση σε αυτά. Πιο συγκεκριμένα, στο πλαίσιο της συνάντησης αναφέρθηκε ρητά ως κοινός στόχος, η συνεργασία με τους παρόχους έτσι ώστε σύντομα η Ελλάδα να έχει βελτιώσει τη θέση της στους Ευρωπαϊκούς δείκτες σταθερής τηλεφωνίας, προσφέροντας υψηλότερη ποιότητα υπηρεσιών σε ανταγωνιστικές τιμές, τόσο στα αστικά κέντρα όσο και στις περιαστικές περιοχές μέσω του προγράμματος Ultra Fast Broadband που έχει ξεκινήσει. Τα επόμενα χρόνια, οι επενδύσεις σε υποδομές και υπηρεσίες αποτελούν πρωταρχικής σημασίας ζητούμενο, τόσο για το Υπουργείο Ψηφιακής Διακυβέρνησης, όσο και για τους τηλεπικοινωνιακούς παρόχους. Στο πλαίσιο αυτό συμφωνήθηκε να κατατεθούν άμεσα τα πλάνα επέκτασης των δικτύων οπτικών ινών, ώστε να χαρτογραφηθεί χρονικά και χωρικά η προώθηση της ευρυζωνικότητας, κάτι που αποτελεί και βασικό παράγοντα ανάπτυξης για τη συνδεσιμότητα της χώρας. Στη συζήτηση συμμετείχαν, επίσης, ο υφυπουργός Ψηφιακής Διακυβέρνησης Κωνσταντίνος Κυρανάκης, ο ΓΓ Τηλεπικοινωνιών Κωνσταντίνος Καράντζαλος και στελέχη του υπουργείου."
    },
    {
        "title": "Εκδήλωση της AHEPA για την Τεχνητή Νοημοσύνη και τη διαχείριση της",
        "body": "Το τμήμα HJ-54 «Ιπποκράτης» ΚΩΣ της AHEPA Hellas, σε συνεργασία με τα τμήματα HJ-9 «Θεμιστοκλής» ΠΕΙΡΑΙΑΣ, HJ-38 «Φαληρεύς» ΠΑΛΑΙΟ ΦΑΛΗΡΟ και την Ένωση Κώων Αθηνών «Ο Ιπποκράτης», υπό την αιγίδα του DISTRICT 25 της AHEPA Hellas, συνεχίζοντας την πρωτοποριακή τους πορεία διοργανώνουν, την Παρασκευή 19 Απριλίου, στις 19:30 σε αίθουσα του Πειραϊκού Συνδέσμου, μία πολύ σημαντική Εσπερίδα με θέμα «ΤΕΧΝΗΤΗ ΝΟΗΜΟΣΥΝΗ: Η 4η Βιομηχανική Επανάσταση και η διαχείριση της». Μέσα από εμπεριστατωμένες ομιλίες, θα αποκαλυφθούν τα μυστικά της Τεχνητής Νοημοσύνης, εστιάζοντας σε θέματα που καθορίζουν το παρόν και το μέλλον της. Ομιλητές – Θέματα: Η εκδήλωση είναι ανοιχτή στο κοινό με ελεύθερη προσέλευση"
    },
    {
        "title": "Η πρωτοποριακή μελέτη του ΕΚΕΤΑ με πεδίο εφαρμογής το Έξυπνο Σπίτι, ανέδειξε τη δυναμική καινοτόμων τεχνολογιών για την ανίχνευση ατόμων στα πρώιμα στάδια της νόσου Alzheimer",
        "body": "Η αξιολόγηση των νοητικών λειτουργιών καθώς και των ελλειμμάτων που σχετίζονται με την καθημερινή λειτουργικότητα είναι ζωτικής σημασίας για την πρόωρη διάγνωση και έγκαιρο εντοπισμό της νοητικής έκπτωσης σχετιζόμενης με τη Νόσο Alzheimer (NA) όπως αυτή της Ήπιας και Υποκειμενικής Νοητικής Διαταραχής (ΗΝΔ και ΥΝΔ). Αν και σε παγκόσμιο επίπεδο γίνονται συνεχείς προσπάθειες ώστε να ανακαλυφθούν δείκτες που θα συμβάλουν στην πρώιμη διάγνωση, οι μέχρι σήμερα μέθοδοι αξιολόγησης δεν επαρκούν για τον εντοπισμό των ατόμων που βρίσκονται στα προκλινικά στάδια και δυσκολεύονται να ανιχνεύσουν τις μικρές αυτές αλλαγές που θα βοηθήσουν έγκαιρα τους κλινικούς. Παρόλαυτά, η πρόοδος της τεχνολογίας φαίνεται να συμβάλλει ολοένα και περισσότερο στη λύση αυτού του προβλήματος. Η παρούσα έρευνα πραγματοποιήθηκε στα πλαίσια του έργου RADAR-AD, ενός ευρωπαϊκού ερευνητικού έργου που εξετάζει τη χρήση ψηφιακών τεχνολογιών για την έγκαιρη αξιολόγηση ΝΑ μέσω μιας πολυκεντρικής μελέτης. Το Εθνικό Κέντρο Έρευνας και Τεχνολογικής Ανάπτυξης και συγκεκριμένα το Ινστιτούτο Τεχνολογιών Πληροφορικής και Επικοινωνιών (ΕΚΕΤΑ-ΙΠΤΗΛ) διεξήγαγε τη συγκεκριμένη μελέτη με στόχο την παρακολούθηση δραστηριοτήτων που σχετίζονται με τη καθημερινή λειτουργικότητα χρησιμοποιώντας δεδομένα από αισθητήρες που εγκαταστάθηκαν στο Έξυπνο Σπίτι που βρίσκεται στο ΕΚΕΤΑ. Σκοπός της ήταν να εξετάσει εάν η καταγραφή συγκεκριμένων δραστηριοτήτων (π.χ. προετοιμασία μεσημεριανού γεύματος) μπορούν να παρέχουν κλινικά χρήσιμες πληροφορίες σχετικά με τα προκλινικά στάδια της ΝΑ και να αξιολογήσει την αποδοχή των προτεινόμενων τεχνολογιών από μέρους των συμμετεχόντων και τη συνολική αποτελεσματικότητα της μελέτης.  Στη μελέτη πήραν μέρος συνολικά 36 συμμετέχοντες που ανήκαν σε τρεις ομάδες (υγιείς, ΗΝΔ και ΥΝΔ). Αφού ξεναγήθηκαν στις εγκαταστάσεις του σπιτιού, στους συμμετέχοντες δόθηκε ένα συγκεκριμένο πρωτόκολλο με οδηγίες που θα έπρεπε να εκτελέσουν ακολουθώντας συγκεκριμένα βήματα (π.χ. να φτιάξουν ένα τσάι ή να προετοιμάσουν το μεσημεριανό τους γεύμα) όπως θα έκαναν στο σπίτι τους. Με τη χρήση δεδομένων από αισθητήρες εγκατεστημένους σε συγκεκριμένα σημεία μέσα στο Έξυπνο Σπίτι (Εικόνα 1), οι ερευνητές κατέγραφαν την εκτέλεση των δραστηριοτήτων από τους συμμετέχοντες και παρακολουθούσαν τις ενέργειές τους μέσω πλατφόρμας που αναπτύχθηκε στα πλαίσια του έργου (Εικόνα 2) Στη συνέχεια εξετάστηκε και μελετήθηκε η διαφοροποίηση μεταξύ των ομάδων.  Εικόνα 1- Αισθητήρες τοποθετημένοι σε συγκεκριμένα σημεία μέσα στο Έξυπνο Σπίτι του ΕΚΕΤΑ|ΙΠΤΗΛ  Εικόνα 2- Αισθητήρες τοποθετημένοι σε συγκεκριμένα σημεία μέσα στο Έξυπνο Σπίτι του ΕΚΕΤΑ|ΙΠΤΗΛ Η παρούσα μελέτη είναι η πρώτη που χρησιμοποιεί εγκαταστάσεις Έξυπνου Σπιτιού στην Ελλάδα με συμμετέχοντες προκλινικών σταδίων στο φάσμα της ΝΑ και μελετάει μέσω απλών καθημερινών δραστηριοτήτων με τη χρήση αισθητήρων, ελλείματα που σχετίζονται με τη καθημερινή λειτουργικότητα. Τα αποτελέσματά της, έδειξαν ότι η διαδικασία παρασκευής μεσημεριανού γεύματος διαχώρισε τις ομάδες των υγιών με την ομάδα των ΥΝΔ και την ΗΝΔ και αποδεικνύουν ότι οι προτεινόμενες τεχνολογίες μπορούν να χρησιμοποιηθούν επιτυχώς προσφέροντας την ευκαιρία σε κλινικούς να παρακολουθούν εξ’αποστάσεως ασθενείς και να λαμβάνουν μια αντικειμενική αξιολόγηση ατόμων που βρίσκονται στο προκλινικό στάδιο της ΝΑ. Αυτή η προσέγγιση μπορεί να οδηγήσει σε σημαντικές βελτιώσεις στον τομέα της πρόωρης διάγνωσης και αντιμετώπισης της ΝΑ, καθώς προσφέρει στοιχεία για την αποτελεσματικότητα των τεχνολογιών παρακολούθησης σε προκλινικά στάδια της ΝΑ, ανοίγοντας τον δρόμο για πιο αποτελεσματικές και πρακτικές εφαρμογές στην αντιμετώπιση της νόσου. Η επιστημονική ομάδα αποτελείται από τον Ερευνητή Α’ βαθμίδας και Διευθυντή του ΙΠΤΗΛ Ιωάννη Κομπατσιάρη, Ερευνητή Β’ Σπύρο Νικολόπουλο, την Ομότιμη Καθηγήτρια του Τμήματος Ιατρικής του ΑΠΘ, Μάγδα Τσολάκη και τους ερευνητές: Μαργαρίτα Γραμματικοπούλου, Δρ Ιουλιέττα Λαζάρου, Βασίλη Αλεπόπουλο, Λάμπρο Μπαλταδώρο, Βαγγέλη Οικονόμου και Δρ Θάνο Σταυρόπουλο. Περισσότερες πληροφορίες για την εργασία ΕΔΩ"
    },
    {
        "title": "Ψηφιακή Στρατηγική Αρχεία - ICTPLUS",
        "body": "Στο πλαίσιο του σχεδίου προτάσεων «Fit for 55», η Ελλάδα και τα υπόλοιπα κράτη μέλη της Ευρωπαϊκής Ένωσης ψήφισαν έναν νέο Κανονισμό για την ανάπτυξη υποδομής εναλλακτικών καυσίμων σε όλους τους τρόπους μεταφοράς"
    },
    {
        "title": "Stop-bullying.gov.gr: Έξι περιστατικά σχολικής βίας σε 12 ώρες",
        "body": "Σε δύο πυλώνες, αυτούς της πρόληψης μέσω της εκπαίδευσης και της αυστηροποίησης των ποινών, βασίζεται το νέο πλαίσιο των μέτρων, που ανακοίνωσε η Κυβέρνηση για την εξάλειψη της βίας στο σχολικό περιβάλλον. Κυρίαρχο ρόλο αναμένεται να έχει η νέα πλατφόρμα «Stop-bullying.gov.gr», όπου γονείς και παιδιά θα μπορούν να καταγράφουν τέτοια περιστατικά, το είδος και τη συχνότητα τους, ώστε να αντιμετωπίζονται άμεσα από τους αρμόδιους. Και ήδη, μέσα σε λίγες ώρες λειτουργίας φαίνεται ότι αρκετοί την έχουν επισκεφθεί και κάποιοι έχουν κάνει και αναφορά. Συγκεκριμένα, τις πρώτες 12 ώρες λειτουργίας της πλατφόρμας καταγράφηκαν έξι περιστατικά σχολικής βίας. Υπενθυμίζεται ότι ένας γονιός ή ένα παιδί του Γυμνασίου και του Λυκείου μπορεί να μπει σε αυτή την πλατφόρμα και να καταγράψει, να αποτυπώσει το είδος του εκφοβισμού που έχει υποστεί, το είδος του περιστατικού, τη συχνότητα του περιστατικού και μετά το σχολείο του να διαχειριστεί το περιστατικό αυτό με πολύ συγκεκριμένους κανόνες που έχουν διαμορφωθεί από ειδικούς. Στο εθνικό σχέδιο για την αντιμετώπιση της σχολικής βίας και του σχολικού εκφοβισμού προβλέπεται παράλληλα, Νέος Κανονισμός Λειτουργίας των Σχολείων, με σαφείς κανόνες συμπεριφοράς, και συνεπειών, για κάθε παράπτωμα, ενώ σε ψηφιακή πλατφόρμα, μαθητές και γονείς, μπορούν να καταγγέλλουν περιστατικά βίας. Ακόμη, προβλέπεται πως, οι γονείς ή κηδεμόνες των παιδιών, τα οποία προκαλούν φθορές στο σχολείο, είναι υποχρεωμένοι να αποκαταστήσουν τις ζημιές. Για τα σοβαρά περιστατικά σχολικής βίας, η αρμόδια Διεύθυνση Εκπαίδευσης θα έχει μια τετραμελή ομάδα, η οποία θα περιλαμβάνει και ψυχολόγους και κοινωνικούς λειτουργούς. Μεταξύ των μέτρων που παρουσίασε χθες ο Κυριάκος Πιερρακάκης περιλαμβάνεται η επιστροφή της πενθήμερης αποβολής για τους μαθητές, που ασκούν bullying. Επίσης, από τον Σεπτέμβριο μέσα από την νέα πλατφόρμα «e-parents» ψηφιοποιείται η καταγραφή των απουσιών, ώστε «η οικογένεια του μαθητή να παρακολουθεί τους βαθμούς, τις απουσίες του μαθητή, να υπάρχει μία άμεση ψηφιακή ενημέρωση της οικογένειας». Επίσης αυστηροποιείται η δυνατότητα διαγραφής απουσιών στο τέλος της χρονιάς. Συγκεκριμένα, θα γίνει επαναφορά στο παλαιότερο καθεστώς και οι 114 απουσίες δεν θα είναι πλέον αδικαιολόγητες, θα επανέλθουν και οι δικαιολογημένες απουσίες, και η προσμέτρηση για καθυστέρηση, ενώ οι γονείς θα μπορούν να δικαιολογούν έως δύο ημέρες απουσιών και μετά θα χρειάζεται ιατρική γνωμάτευση. Επιπλέον ο σύλλογος διδασκόντων θα μπορεί να κάνει αλλαγή τμήματος σε ένα παιδί και παράλληλα θα γίνει πολύ πιο εύκολη γραφειοκρατικά η αλλαγή σχολικού περιβάλλοντος. Στις περιπτώσεις που κάποιος μαθητής κάνει ηθελημένα ζημιά στις υποδομές του σχολείου, θα υπάρχει μία ρητά διατυπωμένη διαδικασία, ώστε το κόστος των επισκευών να επιβαρύνει την οικογένεια του μαθητή. Τέλος, σε ό,τι αφορά τη χρήση των κινητών τηλεφώνων, ο σύλλογος μπορεί να επιβάλλει αποβολή έως πέντε ημέρες ανάλογα με τη βαρύτητα του περιστατικού, ενώ σε περιστατικά καταγραφής ευαίσθητων προσωπικών στιγμών παιδιών που δεν θα έπρεπε ποτέ να αναπαράγονται στο διαδίκτυοτότε υποχρεωτικώς θα υπάρχει ακαριαία αλλαγή σχολικού περιβάλλοντος. Σχετικά με τις αλλαγές που θα εφαρμοστούν στο σχολείο, από τον Σεπτέμβριο οι γονείς όλων των μαθητών θα πρέπει να υπογράψουν τους κανονισμούς λειτουργίας του σχολείου. Σε ό,τι αφορά την πολιτική πρόληψης, θα γίνουν δράσεις εντός του σχολείου με αλλαγές στα μαθήματα και στα προγράμματα σπουδών, καθώς και ένα νέο πλαίσιο κανόνων και συνηθειών. Συγκεκριμένα, εντάσσονταιστα σχολεία οι λεγόμενες δράσεις ενεργού πολίτη, από το νηπιαγωγείο μέχρι και την Α’ Λυκείου, οι οποίες αφορούν σε θέματα που έχουν να κάνουν με το πώς δουλεύουμε σε ομάδες, με το πώς αναπτύσσουμε εθελοντικές δράσεις στο πλαίσιο του σχολείου μας, της κοινότητάς μας, της πόλης μας. Οι δράσεις αυτές θα συνδεθούν ακόμη και με τις σχολικές εκδρομές. Τέλος, “τρέχει” ήδη ένα σποτ με το οποίο το υπουργείο Παιδείας προτρέπει τους μαθητές που βιώνουν bullying στο σχολείο να μιλήσουν. Και ο ίδιος ο πρωθυπουργός άλλωστε ζήτησε από τους νέους να σπάσουν τη σιωπή τους μπροστά στα φαινόμενα bullying και έστειλε το μήνυμα ότι δεν είναι μαγκιά να σπας τον άλλο στο ξύλο ή να τον λοιδωρείς για τις όποιες επιλογές μπορεί να κάνει. "
    },
    {
        "title": "Έρευνες - Μελέτες Αρχεία - ICTPLUS",
        "body": "Η Ελλάδα ήταν μεταξύ των ευρωπαϊκών χωρών με τις λιγότερες περιπτώσεις απάτης, καταλαμβάνοντας την 31η θέση σε θύματα απάτης ανά χίλιους πελάτες. Οι απάτες μέσω αγορών και οι επενδυτικές απάτες είναι οι πιο συνηθισμένοι τύποι απάτης στη χώρα"
    },
    {
        "title": "e-EFKA: Κορυφαία διάκριση στην Πορτογαλία",
        "body": "Κορυφαία διάκριση και βραβείο καλής πρακτικής για την Ευρώπη 2024 απέσπασε η υποψηφιότητα του e-ΕΦΚΑ στο Forum της Διεθνούς Ένωσης Φορέων Κοινωνικής Ασφάλισης (ISSA), που αφορά στην «ολιστική προσέγγιση για τη διαδικασία απονομής συντάξεων με νέες, πελατοκεντρικές ψηφιακές υπηρεσίες». Συνολικά, ελήφθησαν 119 συμμετοχές από 40 ιδρύματα-μέλη του ISSA από 26 χώρες της Ευρώπης. Βραβείο «καλής πρακτικής» από τη Διεθνή Ένωση Φορέων Κοινωνικής ΑσφάλισηςΤα βραβεία καλών πρακτικών, που έχει θεσπίσει ο κορυφαίος Παγκόσμιος Οργανισμός Κοινωνικής Ασφάλισης (ISSA), αποτελούν την επιβράβευση της σκληρής δουλειάς των φορέων όσον αφορά στη βελτίωση του τρόπου λειτουργίας τους, προκειμένου να επιτευχθεί η αριστεία στην παροχή υπηρεσιών κοινωνικής ασφάλισης. Όπως αναφέρεται σε σχετική ανακοίνωση, η αναγνώριση της εφαρμογής και εκτέλεσης καλών πρακτικών του e-ΕΦΚΑ ως μέλους του ISSA παρείχε μια μοναδική ευκαιρία, προκειμένου ο διοικητής του φορέα, Δρ. Αλέξανδρος Βαρβέρης, να παρουσιάσει τις σημαντικές διοικητικές πρωτοβουλίες και τις καινοτόμες λύσεις, που έχουν υλοποιηθεί, σε παγκόσμιο ακροατήριο. Ο e-ΕΦΚΑ στην υποψηφιότητά του για το «Βραβείο Καλής Πρακτικής για την Ευρώπη 2024» περιέγραψε τη δύσκολη πορεία από τη στιγμή της σύστασής του ως ενιαίου φορέα (2017) μέχρι σήμερα, αποτυπώνοντας με σαφήνεια το «φλέγον» ζήτημα της διόγκωσης των εκκρεμουσών συντάξεων και των καθυστερήσεων στη διεκπεραίωση των αιτήσεων συνταξιοδότησης, που «κληρονόμησε» από τους τέως φορείς κοινωνικής ασφάλισης. Όπως επισημαίνεται στην ανακοίνωση, το εγχείρημα της αποκλιμάκωσης των εκκρεμοτήτων παρουσίαζε εγγενείς αδυναμίες, οι οποίες εντοπίζονταν στην απουσία διασύνδεσης και διαλειτουργικότητας των πληροφοριακών συστημάτων και των μητρώων των τέως φορέων, στη δυσκολία στη συλλογή των δεδομένων, στην απουσία αποτελεσματικής επικοινωνίας των πολιτών με τις αρμόδιες υπηρεσίες και, τέλος, στη δυσκολία όσον αφορά στη βέλτιστη χρήση των διαθέσιμων πόρων. Για την αντιμετώπιση των παραπάνω θεμελιωδών-δομικών προβλημάτων, αναπτύχθηκε μια ολιστική προσέγγιση, που στόχευε σε τρία επίπεδα: – Αυτοματοποίηση της διαδικασίας απονομής συντάξεων. – Εμπλουτισμός των καναλιών εξυπηρέτησης και επικοινωνίας με τους πολίτες. – Δημιουργία (ηλεκτρονικού συστήματος) εποπτείας της απονομής συντάξεων, που αποτελεί απαραίτητη διαδικασία, η οποία παρέχει αξιόπιστα δεδομένα για τη λήψη αποφάσεων. Τα επόμενα «ψηφιακά» βήματα σε τροχιά υλοποίησης περιλαμβάνουν: – Την ψηφιοποίηση του ασφαλιστικού βίου όλων των πολιτών, με την ψηφιοποίηση των ενσήμων και πριν από το 2002. – Την ενοποίηση των 88 διαφορετικών βάσεων δεδομένων του e-ΕΦΚΑ σε ένα Ολοκληρωμένο Πληροφοριακό Σύστημα, που θα επικοινωνεί και με τα συστήματα του Κέντρου Είσπραξης Ασφαλιστικών Οφειλών (ΚΕΑΟ), με στόχο την ταχύτερη διεκπεραίωση των ασφαλιστικών και συνταξιοδοτικών υποθέσεων. – Την υλοποίηση νέων ηλεκτρονικών υπηρεσιών με βάση τις διαρκώς αυξανόμενες ανάγκες των συναλλασσομένων. Ο διοικητής του e-ΕΦΚΑ, Αλέξανδρος Βαρβέρης, δήλωσε: «Είμαστε ιδιαίτερα χαρούμενοι για τη διάκριση που έλαβε ο φορέας από έναν οργανισμό με κύρος και αξιοπιστία, όπως είναι ο ISSA (International Social Security Association). H βράβευση αυτή αναγνωρίζει τις άοκνες προσπάθειες της διοίκησης και των εργαζομένων για τη βέλτιστη αξιοποίηση των νέων ψηφιακών εργαλείων μάνατζμεντ προς όφελος των εκατομμυρίων ασφαλισμένων και συνταξιούχων μας. Αποτελεί, επίσης, σημαντική ψήφο εμπιστοσύνης στη μεγάλη προσπάθεια για τον πλήρη μετασχηματισμό του φορέα, με στόχο την αποτελεσματική αντιμετώπιση των πολυεπίπεδων προκλήσεων. Είμαι πεπεισμένος ότι το βραβείο αυτό θα μας δώσει ώθηση να συνεχίσουμε με αποφασιστικότητα και να επιταχύνουμε την αποστολή μας που είναι να δημιουργήσουμε τον πιο σύγχρονο, ψηφιακό και αποτελεσματικό φορέα κοινωνικής ασφάλισης στην Ευρώπη». Από την πλευρά της, η υπουργός Εργασίας και Κοινωνικής Ασφάλισης, Δόμνα Μιχαηλίδου, υπογράμμισε: «Είμαστε πολύ περήφανοι για τη διάκριση που έλαβε ο e-ΕΦΚΑ από τον ISSA (International Social SecurityAssociation), έναν οργανισμό με ιδιαίτερο κύρος κι αυτό, γιατί, μέσα σε λίγους μήνες, καταφέραμε να προσπεράσουμε εμπόδια δεκαετιών. Η αναγνώριση από τον ISSA είναι για εμάς η απόλυτη επιβράβευση μιας αδιάκοπης δουλειάς. Είναι η ηθική ανταμοιβή των εργαζομένων και της διοίκησης και, ιδιαίτερα, του διοικητή, Αλέξανδρου Βαρβέρη, που αποδεικνύουν ότι το δημόσιο μπορεί, αλλάζει, εξελίσσεται και ανταποκρίνεται στις ανάγκες των ασφαλισμένων. Είναι η πιο τρανή απόδειξη ότι όλες οι μεταρρυθμίσεις που προωθούμε στο ασφαλιστικό σύστημα της χώρας βελτιώνουν ημέρα με την ημέρα την καθημερινότητα των πολιτών»."
    },
    {
        "title": "Εφραίμογλου: Η αειφόρος ανάπτυξη κριτήριο ανταγωνιστικότητας και ανθεκτικότητας",
        "body": "«Η διαμόρφωση των Ευρωπαϊκών Προτύπων Αναφοράς Βιωσιμότητας είναι ένα θέμα που αφορά άμεσα τις επιχειρήσεις της χώρας – ανεξάρτητα από τον τομέα δραστηριοποίησης και το μέγεθός τους», επισημαίνει η πρόεδρος του ΕΒΕΑ κ. Σοφία Εφραίμογλου. Η πρόεδρος του Εμπορικού και Βιομηχανικού Επιμελητηρίου Αθηνών, έδωσε το παρών στην πρώτη διαβούλευση με θέμα την υποχρεωτική και την εθελοντική εφαρμογή των Ευρωπαϊκών προτύπων αναφοράς της εταιρικής βιωσιμότητας, που πραγματοποιείται σήμερα στην Αθήνα από την EFRAG (Ευρωπαϊκή Συμβουλευτική Ομάδα για Θέματα Χρηματοοικονομικής Αναφοράς – European Financial Reporting Advisory Group – EFRAG) σε συνεργασία με το CSR HELLAS και την υποστήριξη των CSR Cyprus, της Εθνικής Τράπεζας της Ελλάδος, του ΕΒΕΑ και του ΣΕΒ. Όπως ανέφερε η κυρία Εφραίμογλου, στο σύγχρονο περιβάλλον, πέρα από ηθική και κοινωνική επιταγή, η αειφόρος ανάπτυξη αναδεικνύεται σε κριτήριο ανταγωνιστικότητας και ανθεκτικότητας. Ακριβώς για αυτό τον λόγο, είναι σημαντικό να διαμορφώσουμε ένα σαφές πλαίσιο κριτηρίων και κανόνων, για το πώς και σε ποιο βαθμό οι επιχειρήσεις ενσωματώνουν τη βιώσιμη ανάπτυξη στη στρατηγική και στις πρακτικές τους. «Η υιοθέτηση των Ευρωπαϊκών Προτύπων Αναφοράς για την Αειφορία (ESRS), στο πλαίσιο της εφαρμογής της Ευρωπαϊκής Οδηγίας, επιχειρεί να καλύψει αυτή την ανάγκη, επιδιώκοντας να δημιουργήσει μια κοινή γλώσσα επικοινωνίας, μεταξύ των επιχειρήσεων και όλων των ενδιαφερόμενων μερών. Και με αυτόν τον τρόπο να συμβάλει στη δημιουργία μιας κουλτούρας διαφάνειας και λογοδοσίας» σημείωσε η πρόεδρος του ΕΒΕΑ και προσέθεσε: «Η ορθή εφαρμογή των προτύπων θα αποτελεί πλέον το ”εισιτήριο” για τις επιχειρήσεις που θέλουν να προσελκύσουν επενδύσεις, να αντλήσουν χρηματοδότηση, αλλά και να επιδιώξουν τη συμμετοχή τους σε διεθνείς αλυσίδες αξίας. Είναι σημαντικό, επομένως, να διασφαλίσουμε τη βέλτιστη δυνατή εφαρμογή της Οδηγίας, δίνοντας έμφαση στις ανάγκες και τις ιδιαιτερότητες της μικρομεσαίας επιχείρησης». Κρίσιμος παράγοντας σε αυτή την κατεύθυνση, όπως είπε η ίδια, είναι ο χρόνος προσαρμογής και προετοιμασίας. «Και για αυτό, η απόφαση για παράταση των σχετικών προθεσμιών ήταν ορθή και επιβεβλημένη. Ορθή κρίνεται η απόφαση γιατί παρέχει τη δυνατότητα ουσιαστικής διαβούλευσης, ώστε να καταλήξουμε σε αποτελεσματικά πρότυπα ανά τομέα δραστηριότητας. Πρότυπα τα οποία θα έχουν ρεαλιστικό κόστος συμμόρφωσης, θα είναι ορθολογικά, εφαρμόσιμα και χρήσιμα για όλους τους εμπλεκόμενους». «Έχουμε, επίσης, το χρονικό περιθώριο να επενδύσουμε στην έγκαιρη ενημέρωση, την εκπαίδευση και την καθοδήγηση των μικρομεσαίων επιχειρήσεων, ενόψει της εφαρμογής των νέων προτύπων. Στο ΕΒΕΑ αντιλαμβανόμαστε πλήρως την κρισιμότητα αυτής της πρόκλησης», πρόσθεσε η κυρία Εφραίμογλου. Υπενθύμισε ότι το Εμπορικό και Βιομηχανικό Επιμελητήριο Αθηνών, εκπροσωπώντας τις 120.000 επιχειρήσεις με τη μεγαλύτερη συνεισφορά στο ΑΕΠ της χώρας, υποστηρίζει ενεργά τη μετάβαση σε ένα βιώσιμο μοντέλο ανάπτυξης. Συμμετέχει, από το 2008, στο UN Global Compact επιβεβαιώνοντας τη δέσμευση στις αρχές της Βιώσιμης Ανάπτυξης και στη συστηματική διάδοσή τους στην ελληνική επιχειρηματική κοινότητα και εστιάζει στην ενθάρρυνση και καθοδήγηση των μικρότερων επιχειρήσεων, ώστε να ενσωματώσουν τα κριτήρια βιωσιμότητας στο επιχειρηματικό τους μοντέλο, στην κουλτούρα και τις πρακτικές τους. Για την επίτευξη αυτού του στόχου, όπως είπε η πρόεδρος, το ΕΒΕΑ προχώρησε στη σύσταση ειδικής επιτροπής βιωσιμότητας, με εξειδικευμένα στελέχη από τις επιχειρήσεις-μέλη του, που θα αναλάβει συγκεκριμένες πρωτοβουλίες σε αυτή την κατεύθυνση. Επιπλέον υπάρχει συνεργασία και με την Ειδική Γραμματεία Μακροπρόθεσμου Σχεδιασμού στη Προεδρία της Κυβέρνησης, προκειμένου να αναδειχθούν οι μελλοντικές τάσεις σε βασικούς κλάδους της οικονομίας και να γίνουν εκπαιδεύσεις σε αυτές, όπως στο μέλλον της βιώσιμης επιχειρηματικότητας. «Πρώτοι, εμείς, στο ΕΒΕΑ, αναγνωρίζοντας την ανάγκη για δράση, δεσμευτήκαμε να γίνουμε αρωγός στην εθνική και ευρωπαϊκή προσπάθεια μείωσης των εκπομπών αερίων του θερμοκηπίου και στη βιώσιμη μετάβαση σε ένα μέλλον μηδενικών εκπομπών. Υπό αυτό το πρίσμα, προχωρήσαμε στη δημιουργία στρατηγικής μείωσης των εκπομπών, που προκύπτουν από τις δραστηριότητες μας, με στόχο την επίτευξη ανθρακικής ουδετερότητας (carbon neutrality) ως το 2025» σημείωσε η πρόεδρος και κατέληξε: «Είμαστε έτοιμοι, λοιπόν, να αξιοποιήσουμε τις δομές και την εμπειρία μας, για να κινητοποιήσουμε και να υποστηρίξουμε τις μικρομεσαίες επιχειρήσεις στην υιοθέτηση των προτύπων για να μπορέσουν να ενισχύσουν το προφίλ τους, να αξιοποιήσουν νέες ευκαιρίες και να δημιουργήσουν, ταυτόχρονα, αξία για τη χώρα και το κοινωνικό σύνολο»."
    },
    {
        "title": "Διεθνή έργα Αρχεία - ICTPLUS",
        "body": "Η Uni Systems ανέλαβε την υλοποίηση της συμφωνίας-πλαισίου με ανάδοχο το Υφυπουργείο Έρευνας, Καινοτομίας και Ψηφιακής Πολιτικής της Κυπριακής Δημοκρατίας, ύψους 8 εκατομμυρίων ευρώ, για την παροχή εξειδικευμένων υπηρεσιών και αδειών λογισμικού Microsoft 365 με στόχο την ενίσχυση της ψηφιακής ανθεκτικότητας και την αύξηση της παραγωγικότητας του Υπουργείου. Η πλαισιακή συμφωνία που υπέγραψε η Uni […]"
    },
    {
        "title": "Παπαστεργίου: Τι αλλάζει με το νομοσχέδιο για τις ψηφιακές υπηρεσίες",
        "body": "Το νομοσχέδιο του Υπουργείου Ψηφιακής Διακυβέρνησης που υπερψηφίστηκε από την Ολομέλεια της Βουλής σχολίασε ο υπουργός Ψηφιακής Διακυβέρνησης κ. Δημήτρης Παπαστεργίου μιλώντας στο ΕΡΤNews. «Νομίζω πως το υπουργείο αυτό έρχεται από πολύ πίσω με μεγάλη επιτυχία και θα πάει πολύ μακριά. (…) Βλέπω ότι ανέλαβα μια πολύ σημαντική κληρονομιά την οποία πρέπει να συνεχίσουμε και θεωρώ πως με αυτή την κληρονομιά και με το νέο βηματισμό που βρήκε πλέον το ελληνικό κράτος, το νέο ελληνικό ψηφιακό κράτος, θα καταφέρουμε να τα πάμε πάρα πολύ καλά» σημείωσε χαρακτηριστικά ο κ. Παπαστεργίου. Σχετικά με το νομοσχέδιο, ο υπουργός ανέφερε: «Το νομοσχέδιο είχε δύο μέρη. Το πρώτο μέρος ήταν το DSA. Ακριβώς αυτή η πράξη για τις ψηφιακές υπηρεσίες. Τι είναι αυτό; Θα το έχουμε ζήσει όλοι όσοι ασχολούμαστε με τα μέσα κοινωνικής δικτύωσης ότι βλέπουμε προφανείς απάτες. Κάποιος προσπαθεί να σου πουλήσει κάτι ή έχει μια γνώμη ή ένα βίντεο το οποίο φαίνεται ότι είναι προϊόν τεχνητής νοημοσύνης ή μοντάζ. Μέχρι σήμερα λοιπόν, ακόμα κι αν θέλαμε να καταγγείλουμε αυτό το γεγονός για να προστατέψουμε τον εαυτό μας ή τρίτους, δεν ήταν καθόλου βέβαιο και εξαρτιόταν από την πλατφόρμα αν αυτό θα γινόταν γρήγορα. Και παίζει ρόλο ο χρόνος απόκρισης, γιατί η ζημιά με μια ψευδή είδηση μπορεί να γίνει και να είναι επώδυνη. Πλέον το DSA έρχεται και βάζει φραγμό στις πλατφόρμες, οι οποίες οφείλουν πλέον να απαντούν σε εύλογο διάστημα και επίσης δημιουργεί έναν τοπικό συντονιστικό φορέα, στην Ελλάδα θα είναι η ΕΕΤΤ, προκειμένου να χειρίζεται όλα τα παράπονα σε σχέση με τη μη εφαρμογή αυτής της νομοθεσίας». «Πλέον τα market places, στην ουσία τα οποία φιλοξενούν άλλα καταστήματα, δεν είναι ανεύθυνα. Σε περίπτωση που πέσουμε σε έναν έμπορο που φιλοξενούν, ο οποίος αποδειχθεί απατεώνας, έχουν κι εκείνα ευθύνη για τους εμπόρους που βάζουν μέσα». Ο κ. Παπαστεργίου υπογράμμισε ακόμη: «Θεωρώ πως είναι ένα νομοσχέδιο το οποίο δημιουργεί μία καινούργια σχέση εμπιστοσύνης, καινούργια εμπειρία του πολίτη σε σχέση με το κράτος. Πρώτον, βάζουμε τα θεμέλια έτσι ώστε να αρχίσουμε να καταργούμε πιστοποιητικά. Διότι πάρα πολλά πιστοποιητικά έρχονται από πολύ παλιά, από εποχές που δεν είχαμε διαλειτουργικότητα, δεν επικοινωνούσαν τα συστήματα του δημοσίου. Πλέον κυρίως με το Υπουργείο Εσωτερικών αλλά και άλλα υπουργεία, ξεκινάμε να καταργούμε στρώσεις γραφειοκρατίας, ακόμη και ψηφιακής, γιατί πολλά από τα πράγματα πολλές από τις διεργασίες που σήμερα ένας πολίτης θέλει, μπορεί να γίνουν χωρίς κανένα πιστοποιητικό, απλά αντλώντας κατευθείαν την πληροφορία από το μητρώο πολιτών ή τα υπόλοιπα μητρώα που έχουμε. Δεύτερον, η επιβεβαίωση, η αποδοχή του να δίνουμε κάποια στοιχεία μας για να γίνει μια δουλειά μας μέσω του Wallet. Για παράδειγμα θέλουμε να αλλάξουμε πάροχο ενέργειας, γιατί πλέον τα νέα χρωματιστά τιμολόγια που με μεγάλη επιτυχία πλέον έχουν εφαρμοστεί, σου δίνουν τη δυνατότητα ακόμα και κάθε μήνα, αν αυτό σε συμφέρει να αλλάξεις πάροχο. Δεν θα χρειάζεται πλέον να πάμε σε γραφεία, να καταθέτουμε χαρτιά ή ακόμα και να στείλουμε ένα μήνυμα στη νέα εταιρία ενέργειας ότι η αίτησή σας αυτή για το νέο σας συμβόλαιο θέλει αυτά τα στοιχεία. Τα βλέπουμε, συμφωνείτε να τα δώσουμε; Ναι, συμφωνώ και προχωράει η δουλειά χωρίς να μετακινηθούμε καθόλου. Για παράδειγμα καταργούμε την ντροπιαστική φωτοτυπία ταυτότητας. Είναι θέμα προσωπικών δεδομένων, αλλά δεν μπορούμε το 2024 να συνεχίσουν να υπάρχουν υπηρεσίες που ζητούν φωτοτυπίες ταυτότητας. Πλέον μέσω του Wallet, όσα από τα στοιχεία της ταυτότητας μπορούν και πρέπει να δοθούν θα δίνονται κατευθείαν με ένα e-mail, με μια διαδικασία τέτοιου είδους, έτσι ώστε να σταματήσουμε να ψάχνουμε φωτοτυπάδικα το 2024». Σχετικά με τα εισιτήρια στα γήπεδα, ο υπουργός τόνισε: «Στην ψηφιακή εποχή, πάλι μέσω του Wallet περνάμε το εισιτήριό μας, όπως ακριβώς το αγοράζαμε συνεχίζουμε να το αγοράζουμε, απλά γίνεται ταυτοποίηση στο ψηφιακό κυβερνητικό πορτοφόλι. Όλη αυτή η πληροφορία υπάρχει στο tickets.gov.gr». Γνωστοποίησε ότι «μέχρι τις 12 Μαΐου, επιτρέπουμε παράλληλη λειτουργία και του ψηφιακού συστήματος για όποιον θέλει να το χρησιμοποιήσει και του κλασικού τρόπου με το εγχάρακτο εισιτήριο και ταυτοποίηση στην είσοδο από τους ανθρώπους των ΠΑΕ». «Στις κινητές τηλεφωνίας είμαστε καλά. Νομίζω πως τα δίκτυα είναι σχετικά γρήγορα σε σχέση με την υπόλοιπη Ευρώπη. Στις σταθερές επικοινωνίες δεν είμαστε καθόλου καλά και επίσης δεν είμαστε οι ακριβότεροι, αλλά δεν είμαστε σε καμία περίπτωση και φθηνότεροι», δήλωσε επίσης ο υπουργός. Όπως υπογράμμισε, σήμερα έξω από σπίτια της χώρας, έξω από το 36% των σπιτιών της χώρας περνά οπτική ίνα. «Μόνο το 9% όμως έχει συνδεθεί. Είτε γιατί δεν χρειάζεται τόσο μεγάλες ταχύτητες, είτε γιατί θεωρεί πως είναι ακριβές υπηρεσίες. Ερχόμαστε λοιπόν με δύο πράξεις, με δύο έργα. Πρώτον, το Gigabit Voucher που χρηματοδοτεί αυτή τη διαφορά, αν θέλετε, από μια απλή σύνδεση σε μία ευρυζωνική σύνδεση πάνω από 250 Mbps και το δεύτερο λέγεται Smart Readiness, που τρέχει ήδη και χρηματοδοτεί τη δομημένη καλωδίωση. Με τα δύο αυτά έργα, με περίπου 200 εκατομμύρια δηλαδή, χρηματοδοτούμε την επόμενη μέρα της ευρυζωνικότητας»."
    },
    {
        "title": "Τάσεις & εξελίξεις Αρχεία - ICTPLUS",
        "body": "Οι εντεινόμενοι γεωπολιτικοί ανταγωνισμοί σε ένα πολυπολικό παγκόσμιο σύστημα με αυξημένο αριθμό στρατηγικών παικτών, θα υποχρεώσουν κυβερνήσεις και επιχειρήσεις να δώσουν μεγαλύτερη έμφαση στην οικοδόμηση ανθεκτικότητας απέναντι σε αναδυόμενους κινδύνους, το 2024. Σε ένα περιβάλλον «παγιωμένης ρευστότητας», οι 10 μετασχηματιστικές τάσεις που θα διαμορφώσουν το 2024, σύμφωνα με την τελευταία έκδοση της τακτικής έκθεσης της […]"
    },
    {
        "title": "Η Revolut δημοσιεύει την πρώτη της έκθεση σχετικά με το οικονομικό έγκλημα και προειδοποιεί όσους αναζητούν εργασία, για τη δραματική αύξηση των περιστατικών απάτης με ψεύτικες θέσεις εργασίας",
        "body": "Η Revolut ανακοίνωσε την κυκλοφορία της πρώτης έκθεσης για το οικονομικό έγκλημα και την ασφάλεια των καταναλωτών, η οποία περιέχει αποκλειστικές πληροφορίες σχετικά με τις απάτες και τις περιπτώσεις εξαπάτησης. Η έκθεση, η οποία βασίζεται σε εκτεταμένη εσωτερική έρευνα και ανάλυση δεδομένων, έχει ως στόχο να προβάλει την αυξανόμενη βιομηχανία απάτης και εξαπάτησης σε παγκόσμιο επίπεδο και να παρέχει πρακτικές προειδοποιήσεις που θα βοηθήσουν τους χρήστες να προστατευτούν. Επιπλέον, η Revolut σχεδιάζει την επανεξέταση αυτών των δεδομένων σε συνεχή βάση για την παρακολούθηση των εξελίξεων σε θέματα απάτης. Πως διαμορφώνεται το τοπίο: Το παγκόσμιο καθεστώς της απάτης Η έκθεση της Revolut αποκαλύπτει την αυξανόμενη απειλή των περιπτώσεων απάτης, οι οποίες, σύμφωνα με τη μελέτη της Παγκόσμιας Συμμαχίας κατά της Απάτης (GASA/Global Anti-Scam Alliance & ScamAdviser, Global State of Scams report), σε παγκόσμιο επίπεδο μέσα στο 2022 στέρησαν από πολίτες πάνω από 1 τρις δολάρια. Τα στοιχεία της Revolut δείχνουν ότι το φαινόμενο συνέχισε να αυξάνεται τη χρονιά που μας πέρασε, με το τοπίο να παρουσιάζει σημαντικές αλλαγές. Χαρακτηριστική είναι η ενίσχυση των τεχνικών εξαπάτησης που αποσκοπούν στην απόσπαση ευαίσθητων στοιχείων λογαριασμού και προσωπικών πληροφοριών με στόχο την οικονομική εξαπάτηση. Οι εγκληματίες έχουν εντείνει τις προσπάθειές τους, χρησιμοποιώντας εξελιγμένες τακτικές, όπως παραπλανητικές ιστοσελίδες, μακροσκελείς αλυσίδες πληρωμών και επιθέσεις «κοινωνικής μηχανικής» για να παγιδεύσουν τα θύματά τους. Για να αντιμετωπίσει αυτές τις απειλές, η Revolut συνέχισε να ενεργεί προληπτικά το 2023 και να ηγείται στο δυναμικό πλαίσιο καταπολέμησης της απάτης. Εφάρμοσε ενισχυμένες λειτουργίες ασφαλείας, συμπεριλαμβανομένης της επαλήθευσης ταυτότητας με βιομετρικά στοιχεία και των προειδοποιήσεων στη διαδικασία πληρωμών με δυνατότητα πρόληψης. Μέσω της ενότητας «Μαθαίνω» εντός της εφαρμογής, έδωσε επίσης προτεραιότητα στις πρωτοβουλίες εκπαίδευσης σε θέματα απάτης, ώστε να εφοδιάσει τους πελάτες με τις απαραίτητες γνώσεις και τα εργαλεία για την προστασία τους από κακόβουλους παράγοντες. Την περασμένη χρονιά, το προηγμένο σύστημα ανίχνευσης απάτης της Revolut, το οποίο βασίζεται σε πρωτοποριακή μηχανική μάθηση (machine learning) και τεχνητή νοημοσύνη (AI), απέτρεψε δυνητικές απάτες άνω των 550 εκατομμυρίων ευρώ. Απάτη χωρίς εξουσιοδότηση vs Απάτη με εξουσιοδότηση Η έκθεση διαχωρίζει τη μη εξουσιοδοτημένη απάτη, η οποία χαρακτηρίζεται από εγκληματίες που παραβιάζουν έναν λογαριασμό χωρίς την άδεια του θύματος, και την εξουσιοδοτημένη απάτη (κατά τρόπο ‘εξαπάτηση’), δηλαδή παραπλανητικές πρακτικές που πείθουν το θύμα να επιτρέψει την πραγματοποίηση μιας πληρωμής. Σύμφωνα με την έκθεση, η «κοινωνική μηχανική» εξακολουθεί να αποτελεί σημαντικό παράγοντα και για τους δύο τύπους απάτης, αλλά έχει ισχυρότερο αντίκτυπο όταν χρησιμοποιείται για τη διενέργεια εξουσιοδοτημένης απάτης. Η Ελλάδα ήταν μεταξύ των ευρωπαϊκών χωρών με τις λιγότερες περιπτώσεις απάτης το 2023, καταλαμβάνοντας την 31η θέση σε θύματα απάτης ανά χίλιους πελάτες. Οι απάτες μέσω αγορών και οι επενδυτικές απάτες είναι οι πιο συνηθισμένοι τύποι απάτης στη χώρα. Ο Woody Malouf, Επικεφαλής Οικονομικού Εγκλήματος της Revolut, ανέφερε: «Η προστασία των πελατών μας από την αυξανόμενη απειλή των περιστατικών απάτης σε παγκόσμιο επίπεδο είναι υψίστης σημασίας για εμάς στη Revolut. Η πρώτη μας έκθεση για το οικονομικό έγκλημα και την ασφάλεια των καταναλωτών όχι μόνο ρίχνει φως στο συνεχώς εξελισσόμενο τοπίο της απάτης, αλλά, εξοπλίζει τους πολίτες με τις γνώσεις που χρειάζονται για να παραμείνουν σε ετοιμότητα. Με τα προηγμένα συστήματα αναγνώρισης περιστατικών απάτης και τη δέσμευσή μας στην καινοτομία, παρέχουμε στους πελάτες μας τη δυνατότητα να προστατεύουν τα χρήματά τους και να κινούνται στον ψηφιακό κόσμο με αυτοπεποίθηση». Περιπτώσεις μη εξουσιοδοτημένης απάτης Περιπτώσεις εξουσιοδοτημένης απάτης Οι σημαντικότερες συμβουλές της Revolut για να αποφύγετε τις απάτες μέσω αγορών Πραγματοποιήστε τις αγορές σας από γνωστούς και αξιόπιστους εμπόρους και ελέγξτε τις κριτικές στο διαδίκτυο. Οι αληθινοί και αξιόπιστοι πωλητές θα έχουν γενικά καλές κριτικές και όχι κακές ή και καθόλου κριτικές. Να κάνετε ερωτήσεις και να είστε προσεκτικοί εάν ο πωλητής αποφεύγει να μοιραστεί πληροφορίες ή σας πιέζει να προβείτε άμεσα στην πληρωμή. Ζητήστε να εξετάσετε αντικείμενα μεγάλης αξίας από κοντά ή μέσω βίντεο και προμηθευτείτε τα σχετικά έγγραφα προκειμένου να επαληθεύσετε ότι το αντικείμενο προς πώληση ανήκει πράγματι στον πωλητή. Επιλέξτε έναν ασφαλή τρόπο πληρωμής (όπως οι εικονικές κάρτες μιας χρήσης της Revolut!). Να χρησιμοποιείτε πάντα χρεωστική ή πιστωτική κάρτα. Οι απατεώνες μπορεί να σας ζητήσουν να πληρώσετε με τραπεζικό έμβασμα/μεταφορά αντί για πληρωμή με κάρτα. Τα εμβάσματα και οι μεταφορές είναι δύσκολο να εντοπιστούν και σε περίπτωση απάτης, έχουμε περιορισμένες δυνατότητες για να ανακτήσουμε τα χρήματά σας. Μην αγνοείτε ποτέ τις προειδοποιήσεις της Revolut εντός της εφαρμογής, ειδικά αν ο πωλητής σας πιέζει να πραγματοποιήσετε την πληρωμή γρήγορα. Επαληθεύστε τη γνησιότητα του ιστότοπου – πληκτρολογήστε τη διεύθυνση της ιστοσελίδας στο πρόγραμμα περιήγησης ή αναζητήστε τη στο διαδίκτυο. Μόλις αποκτήσετε πρόσβαση στον ιστότοπο, ελέγξτε αν είναι αξιόπιστος. Αν τα χρώματα, το λογότυπο ή η διάταξη δεν ανταποκρίνονται στην πραγματικότητα, μπορεί να είναι σημάδια ότι ο ιστότοπος είναι ψεύτικος. Και τέλος, να θυμάστε πάντα ότι αν κάτι φαίνεται πολύ καλό για να είναι αληθινό, μάλλον πρόκειται για απάτη. Για να αποκτήσετε πρόσβαση στην πλήρη έκθεση για το οικονομικό έγκλημα και την ασφάλεια των καταναλωτών και να μάθετε περισσότερα για την πρόληψη της απάτης, επισκεφθείτε τη διεύθυνση: https://assets.revolut.com/pdf/Revolut_Consumer_Security_Insight_Report_2023.pdf Για περισσότερες πληροφορίες, συμπεριλαμβανομένων των τιμών των προγραμμάτων, επισκεφθείτε την ιστοσελίδα https://www.revolut.com."
    },
    {
        "title": "Βραβεία - Διακρίσεις Αρχεία - ICTPLUS",
        "body": "H Space Hellas είναι στην ευχάριστη θέση να ανακοινώσει ότι πρόσφατα πιστοποιήθηκε ως “Advanced Services Deployment Partner” από τη Dell Technologies, κορυφαία εταιρεία τεχνολογικού εξοπλισμού και υπηρεσιών στον κόσμο, που βοηθά οργανισμούς και ιδιώτες να οικοδομήσουν το ψηφιακό τους μέλλον. Η εταιρεία απέδειξε ότι πληροί όλες τις υψηλές απαιτήσεις του ρόλου για να λάβει από […]"
    },
    {
        "title": "Στελέχη Αρχεία - ICTPLUS",
        "body": "Ο κ. Chemloul θα έχει ενεργό ρόλο στη διαμόρφωση των λύσεων και υπηρεσιών τεχνολογίας που παρέχει η εταιρεία, ενισχύοντας περαιτέρω τον άξονα καινοτομίας"
    },
    {
        "title": "Σε λειτουργία η πλατφόρμα του ψηφιακού εισιτηρίου για τα γήπεδα",
        "body": "Άνοιξε η πλατφόρμα tickets.gov.gr και οι φίλαθλοι μπορούν να πληροφορηθούν το πώς θα προσθέσουν το εισιτήριό τους στο Gov.gr. Wallet, πώς θα το ταυτοποιήσουν, καθώς από τις 9 Απριλίου, η επιστροφή στις κερκίδες τόσο για τους αγώνες της Super League 1, όσο και του ελληνικού Κυπέλλου, θα γίνεται ψηφιακά με το εισιτήριο στο Gov.gr Wallet. Όπως είχε ανακοινωθεί από τον υπουργό Ψηφιακής Διακυβέρνησης, Δημήτρη Παπαστεργίου και τον αναπληρωτή υπουργό Αθλητισμού Γιάννη Βρούτση σχετικά με τα μέτρα ενάντια στην οπαδική βία η νέα διαδικασία ταυτοποίησης θα πραγματοποιείται από το ψηφιακό πορτοφόλι, το Gov.gr wallet. Απαραίτητη προϋπόθεση όμως είναι όσοι δεν το έχουν «κατεβάσει» στο κινητό τους να εγγραφούν στο Εθνικό Μητρώο Επικοινωνίας (ΕμΕπ), το emep.gov.gr. Όπως έχει επισημάνει ο πρωθυπουργός, Κυριάκος Μητσοτάκης «όσο δύσκολη κι αν είναι η καταπολέμηση της λεγόμενης οπαδικής βίας, εμείς θα συνεχίσουμε την προσπάθεια και τον αγώνα για να νικήσουμε σε αυτήν τη μάχη». Στην ίδια κατεύθυνση κινείται και ο κ. Παπαστεργίου ο οποίος έχει σημειώσει ότι «το τρίπτυχο “νέα νομοθεσία, κάμερες, ταυτοποίηση” εγγυάται τη μεγάλη αλλαγή που συντελείται στο χώρο του ελληνικού αθλητισμού. Ως υπουργείο Ψηφιακής Διακυβέρνησης, αξιοποιούμε όλα τα διαθέσιμα τεχνολογικά εργαλεία, προκειμένου η ταυτοποίηση να γίνεται με τον πλέον σύγχρονο και ασφαλή τρόπο. Αξιοποιούμε τις δυνατότητες που μας παρέχει το ψηφιακό μας πορτοφόλι, το Gov.gr Wallet, ώστε με τρόπο απλό και φιλικό να μπαίνουμε γήπεδα κι εμείς και τα παιδιά μας». Οι πολίτες για να χρησιμοποιήσουν την εφαρμογή Gov.gr Wallet θα χρειαστούν τους προσωπικούς κωδικούς πρόσβασης στο Taxisnet και πιστοποιημένο αριθμό κινητού τηλεφώνου, ο οποίος πιστοποιείται αποκλειστικά μέσω της καταχώρισης στοιχείων στο Εθνικό Μητρώο Επικοινωνίας (ΕμΕπ). Συγκεκριμένα, για τους ενήλικες, αρχικά γίνεται η εγγραφή στο Εθνικό Μητρώο Επικοινωνίας, (στην πλατφόρμα https://www.gov.gr/ipiresies/polites-kai-kathemerinoteta/stoikheia-polite-kai-tautopoietika-eggrapha/ethniko-metroo-epikoinonias-emep), συνδέονται στο wallet μέσω taxis, επιλέγουν το εισιτήριο και έτσι μπαίνει το εισιτήριο στο wallet και κατόπιν εμφανίζεται το QR Code ή το Barcode, με το οποίο θα εισέρχεται ο κάθε φίλαθλος στο γήπεδο. Όσον αφορά στους ανήλικους άνω των 15 ετών, οι οποίοι έχουν προσωπικούς κωδικούς- διαπιστευτήρια TAXISnet και το κινητό τους τηλέφωνο είναι καταχωρημένο στο ΕμΕπ – emep.gov.gr, θα ακολουθούν την ίδια διαδικασία, όπως και οι ενήλικες για την είσοδό τους στα γήπεδα με το Gov.gr Wallet. Στην περίπτωση των ανηλίκων κάτω των 15 ετών η είσοδός τους στο γήπεδο θα γίνεται εφόσον ο γονέας ή κηδεμόνας του ταυτοποιεί το εισιτήριο και το αποθηκεύει στην εφαρμογή. Σε περίπτωση που ο ανήλικος συνοδεύεται από άλλον ενήλικα, κατά τη διαδικασία ταυτοποίησης του εισιτηρίου, όποιος έχει την κηδεμονία ή και την επιμέλεια δηλώνει τον ΑΦΜ του ενήλικου που θα συνοδεύσει τον ανήλικο, υπό την προϋπόθεση ότι ο ενήλικος συνοδός έχει ήδη ταυτοποιήσει και αποθηκεύσει το δικό του εισιτήριο στο Gov.gr Wallet. Σύμφωνα με πληροφορίες στην έναρξη της εφαρμογής του νέου τρόπου εισόδου στα γήπεδα και μέχρι τη λήξη της τρέχουσας αγωνιστικής περιόδου, οι φίλαθλοι θα έχουν τη δυνατότητα να εισέρχονται στους αγωνιστικούς χώρους τόσο με το εισιτήριό τους στο Gov.gr Wallet, όσο και με τον τρόπο που ισχύει και σήμερα."
    },
    {
        "title": "Retail Αρχεία - ICTPLUS",
        "body": "Την ανάγκη αλλά και τους τρόπους με τους οποίους οι ελληνικές επιχειρήσεις θα ανέβουν στο τρένο του ψηφιακού μετασχηματισμού και του ηλεκτρονικού εμπορίου παρουσίασαν οι ομιλητές της συζήτησης με τίτλο «Το μέλλον του ηλεκτρονικού εμπορίου στην εποχή της τεχνητής νοημοσύνης» που πραγματοποιήθηκε στο πλαίσιο του 9ου Οικονομικού Φόρουμ των Δελφών, το οποίο πραγματοποιείται στους Δελφούς, […]"
    },
    {
        "title": "Υπεγράφη σύμβαση 6 εκατ. ευρώ για έργα στο αρδευτικό δίκτυο Νιγρίτας Σερρών",
        "body": "Υπεγράφη, η σύμβαση υλοποίησης του έργου «Προμήθεια, εγκατάσταση και θέση σε λειτουργία συστημάτων αυτοματισμού και τηλεμετρίας για τον έλεγχο διαρροών και την εξοικονόμηση νερού και ενέργειας αρδευτικού δικτύου ΤΟΕΒ Νιγρίτας», προϋπολογισμού 6,053 εκατ. ευρώ. Η κατασκευή του έργου θα έχει διάρκεια 12 μήνες από την υπογραφή της σύμβασης, ενώ η χρηματοδότηση πραγματοποιείται από το Ευρωπαϊκό Γεωργικό Ταμείο Αγροτικής Ανάπτυξης και Εθνικούς Πόρους. Σύμφωνα με τη σύμβαση, το έργο αφορά στην προμήθεια, εγκατάσταση και λειτουργία νέων συστημάτων αυτοματισμού, καθώς και σύγχρονου εξοπλισμού για τον τηλε-έλεγχο – τηλεχειρισμό εξοικονόμησης νερού και ενέργειας μέσω του ελέγχου των διαρροών στο σύνολο του υφιστάμενου αρδευτικού δικτύου του ΤΟΕΒ Νιγρίτας, έκτασης 66.554 στρεμμάτων. Ειδικότερα, αφορά στα εξής: – Ένα σύστημα αυτοματισμού, τηλεελέγχου – τηλεχειρισμού δικτύου άρδευσης που αποτελείται από πέντε (5) Τοπικούς Σταθμούς Άρδευσης και 61 Σημεία Μέτρησης Παροχής αγωγού για την παρακολούθηση όλων των κρίσιμων παραμέτρων στις υποδομές του αρδευτικού δικτύου, έναν Κεντρικό Σταθμό Ελέγχου, προμήθεια, εγκατάσταση και θέση σε λειτουργία δύο (2) Τηλεμετρικών Αγρο-μετεωρολογικών Σταθμών δικτύου και έναν Φορητό Σταθμό Ελέγχου.\\ – Προμήθεια, εγκατάσταση και θέση σε λειτουργία 1.000 ηλεκτρικών Υδροστομίων, καθώς και συστήματος καθοδικής προστασίας στους αγωγούς εξόδου των αντλιοστασίων για την αντιδιαβρωτική προστασία του δικτύου. Με την ολοκλήρωση της προμήθειας θα επιτευχθούν η μείωση κατανάλωσης ύδατος, τουλάχιστον κατά 30%, η μείωση κατανάλωσης ενέργειας, η βελτιστοποίηση της φυτικής παραγωγής και η αύξηση των εσόδων του ΤΟΕΒ Νιγρίτας. Το Υπουργείο Υποδομών και Μεταφορών, με σχέδιο και μεθοδικότητα, υλοποιεί πλήθος έργων σε όλη την Ελλάδα που αποσκοπούν στην ορθολογική διαχείριση των υδάτινων πόρων, συμβάλλοντας ουσιαστικά στη βελτίωση της αποδοτικότητας του πρωτογενούς τομέα, όπως τονίζεται στη σχετική ανακοίνωση."
    },
    {
        "title": "Social Bus : Εκπαιδευτικό Πρόγραμμα με θέμα την κοινωνική επιχειρηματικότητακαι τη γυναικεία ενδυνάμωση!",
        "body": "Η InterMediaΚT σε συνεργασία με το Thessaloniki Tech-Lab, την Eduact και με την υποστήριξη της Αμερικανικής Πρεσβείας στην Αθήνα και Αμερικανικού Προξενείου στη Θεσσαλονίκη διοργανώνουν στην Θεσσαλονίκη το 2ήμερο δωρεάν εκπαιδευτικό σεμινάριο «Social Bus» με θέμα την κοινωνική επιχειρηματικότητα και τη γυναικεία ενδυνάμωση! Στόχος του προγράμματος είναι να στηρίξει τα τοπικά οικοσυστήματα και να παρακινήσει τους συμμετέχοντες από την ευρύτερη περιοχή της Θεσσαλονίκης να δημιουργήσουν τις δικές τους επιχειρήσεις με κοινωνικό προσανατολισμό. Το σεμινάριο περιλαμβάνει θεωρητικές και διαδραστικές δράσεις ταξιδεύοντας τους συμμετέχοντες στη συναρπαστική διαδρομή της δημιουργίας μιας κοινωνικής επιχείρησης. Το σεμινάριο απευθύνεται σε άτομα ηλικίας 18+. Απώτερος σκοπός είναι η δημιουργία ομάδων μεταξύ των συμμετεχόντων και ανάπτυξη των ιδεών τους, που θα έχουν την ευκαιρία να παρουσιάσουν σε επιτροπή αποτελούμενη από μέλη κοινωνικών επιχειρήσεων και εκπαιδευτές του προγράμματος. Στον τελικό προορισμό, μια ευχάριστη έκπληξη περιμένει την καλύτερη ιδέα. Η ομάδα με την καλύτερη ιδέα θα κερδίσει δωρεάν υποστήριξη για την ανάπτυξη του επιχειρηματικού πλάνου από την InterMediaKT και το Thessaloniki TechLab για την ανάπτυξη του branding και της ταυτότητας της ιδέας/εταιρείας. Μάθετε για την κοινωνική επιχειρηματικότητα & δημιουργήστε τη δική σας ιδέα! Οι αιτήσεις συμμετοχής είναι ανοιχτές, οι θέσεις είναι περιορισμένες (30) και τα ενδιαφερόμενα άτομα για το ταξίδι του Social Bus μπορούν να βρουν περισσότερες πληροφορίες και τη φόρμα εγγραφής στο https://socialbus.gr"
    },
    {
        "title": "Εκδηλώσεις Αρχεία - ICTPLUS",
        "body": "Η Kaizen Gaming μία από τις μεγαλύτερες εταιρείες Gametech παγκοσμίως, συμμετείχε στις εργασίες του 9ου Οικονομικού Φόρουμ των Δελφών με τρία ανώτατα στελέχη της: τον Παύλο Κανελλόπουλο, Chief Financial Officer, τη Στέλλα Βουλγαράκη, Chief People Officer, και τον Πάνο Κωνσταντόπουλο, Πρόεδρο του Kaizen Foundation, του διεθνούς κοινωφελούς οργανισμού, ο οποίος δημιουργήθηκε και χρηματοδοτείται αποκλειστικά από […]"
    },
    {
        "title": "Ο Όμιλος Epsilon Net στην Beyond",
        "body": "Ο Όμιλος EPSILON NET συμμετέχει για 2η φορά στην Διεθνή Έκθεση Καινοτομίας και Τεχνολογίας BEYOND που θα πραγματοποιηθεί από τις 25 έως 27 Απριλίου, στη Θεσσαλονίκη. H BEYOND αποτελεί σημείο συνάντησης των καινοτόμων εταιριών, αλλά και τεχνολογιών αιχμής, φιλοδοξώντας να γίνει η κορυφαία διοργάνωση του είδους της στη ΝA Ευρώπη, τη Μεσόγειο και τη Μέση Ανατολή. Στόχος της είναι να προάγει τη συνεργασία και την ανταλλαγή γνώσεων και ιδεών μεταξύ των συμμετεχόντων και να ενισχύσει την ανάπτυξη καινοτόμων τεχνολογιών και επιχειρηματικών ευκαιριών. Με κεντρικό θέμα UNLOCKING POTENTIAL: The Age of AI, στο επίκεντρο της φετινής διοργάνωσης βρίσκεται η επανάσταση της τεχνητής νοημοσύνης και οι τρόποι με τους οποίους μεταμορφώνει κάθε πτυχή της ζωής μας. O Όμιλος EPSILON NET συμμετέχει διαχρονικά σε πρωτοβουλίες που αναβαθμίζουν το σύγχρονο επιχειρείν και αναδεικνύουν την επανάσταση του Ψηφιακού Μετασχηματισμού στην Ελλάδα. Στο ΠΕΡΙΠΤΕΡΟ 13 | STAND B16, οι επισκέπτες θα έχουν τη δυνατότητα να γνωρίσουν το πλούσιο portfolio σύγχρονων ψηφιακών λύσεων για επιχειρήσεις κάθε μεγέθους και κλάδου που οδηγούν στον Ψηφιακό Μετασχηματισμό, καλύπτοντας τις εξειδικευμένες ανάγκες τους. Κατά τη διάρκεια της Έκθεσης, κορυφαία στελέχη του Ομίλου, θα συμμετέχουν σε ειδικές παρουσιάσεις και workshops, αναλύοντας φλέγοντα θέματα που απασχολούν τον επιχειρηματικό κόσμο και παρουσιάζοντας τις all-in-one λύσεις της Epsilon Net Βασίλης Πρασσάς, Γενικός Διευθυντής EPSILON HR | Stage, Περίπτερο 15 Μαρία Χρυσοβιτσιώτη, Senior Consultant Epsilon SingularLogic & Χρήστος Χρυσοστομίδης, PM Office Director Epsilon SingularLogic | Stage, Περίπτερο 15"
    },
    {
        "title": "Η Huawei στηρίζει την ψηφιακή μετάβαση των ευρωπαϊκών επιχειρήσεων",
        "body": "Τη δέσμευσή της να στηρίξει την ψηφιακή μετάβαση των ευρωπαϊκών επιχειρήσεων και γενικότερα της ευρωπαϊκής οικονομίας και των επιμέρους κλάδων της προς αυτή την κατεύθυνση, ανέδειξε ο τεχνολογικός κολοσσός της Huawei, πραγματοποιώντας το πρώτο ευρωπαϊκό συνέδριο συνεργατών της στη Γηραιά Ήπειρο. Ειδικότερα, ο πρόεδρος της Huawei Europe, Jim Lu, απευθυνόμενος σε περισσότερους από 1.000 συνεργάτες του τεχνολογικού κολοσσού στην Ευρώπη που βρέθηκαν στο συνεδριακό κέντρο της Villa Erba στη λίμνη Κόμο της Ιταλίας, έδωσε έμφαση στην παρουσία της στον ευρωπαϊκό χώρο τα τελευταία 24 χρόνια. «Είμαστε στην Ευρώπη, για την Ευρώπη. Σύμφωνα με την Copenhagen Economics, η Huawei έχει συνεισφέρει 12,3 δισεκατομμύρια ευρώ στην ευρωπαϊκή οικονομία και έχει υποστηρίξει περισσότερες από 140.000 θέσεις εργασίας σε ολόκληρη την ήπειρο. Η Huawei έχει επίσης κερδίσει τον τίτλο του κορυφαίου εργοδότη για πέντε συνεχόμενα χρόνια. Τα τελευταία τρία χρόνια, οι επιχειρηματικές μας δραστηριότητες έχουν αναπτυχθεί ραγδαία στην Ευρώπη. Παρέχουμε υπηρεσίες ψηφιακού μετασχηματισμού για δεκάδες χιλιάδες πελάτες σε περισσότερους από 20 κλάδους, ενώ 33 εταιρείες του Fortune Global 500 επέλεξαν τη Huawei ως συνεργάτη ψηφιακού μετασχηματισμού» πρόσθεσε ο πρόεδρος της Huawei Europe. Τόσο ο Jim Lu στην ομιλία του, όσο και ο αντιπρόεδρος της Huawei για την Ευρώπη, Kenneth Fredriksen, σε συνάντησή τους με εκπροσώπους του Τύπου στο κλείσιμο του συνεδρίου, αναφέρθηκαν στις μεγάλες επενδύσεις της εταιρείας σε διεθνές επίπεδο στην R&D (έρευνα και ανάπτυξη) για την ανάπτυξη νέων προϊόντων και λύσεων, που ανέρχονται στο 20% των ετήσιων εσόδων την τελευταία τριετία. Το 2023, η Huawei πραγματοποίησε έσοδα άνω των 90 δισεκατομμυρίων ευρώ, αύξηση άνω του 9% σε σχέση με το προηγούμενο έτος. Όπως επισημάνθηκε, τα δεδομένα θα δημιουργήσουν νέες ευκαιρίες για την Ευρώπη κατά την επόμενη δεκαετία. Η Huawei, όπως υπογράμμισε ο Jim Lu, επιθυμεί να βοηθήσει τις τοπικές επιχειρήσεις να γίνουν ψηφιακές και έξυπνες, γρηγορότερα. «Μαζί, μπορούμε να βοηθήσουμε την Ευρώπη να δημιουργήσει ψηφιακές υποδομές, να καλλιεργήσει ψηφιακά ταλέντα και να επιτύχει τους στόχους της για τη λεγόμενη “ψηφιακή δεκαετία”. Η Huawei θα συνεχίσει να παρέχει καινοτόμες λύσεις βασισμένες σε διαφορετικές ανάγκες. Έχουμε δημιουργήσει δύο Open Labs στην Ευρώπη και έχουμε συνεργαστεί με περισσότερους από 100 τοπικούς Internet Service Providers (ISP) για να αναπτύξουμε λύσεις που ανταποκρίνονται στις απαιτήσεις των πελατών σε συγκεκριμένα σενάρια» είπε χαρακτηριστικά ο Jim Lu δεσμευόμενος εκ μέρους του κολοσσού για μια ανοιχτή και win-win συνεργασία με τους περισσότερους από τους 5.000 συνεργάτες της στην Ευρώπη, δίνοντας παράλληλα ως παράδειγμα της υποστήριξης του βιομηχανικού ψηφιακού μετασχηματισμού τον ψηφιακό μετασχηματισμό των μικρομεσαίων επιχειρήσεων. Όπως ανακοίνωσε μεταξύ άλλων ο πρόεδρος της Huawei Europe, το 2024 η Huawei θα δημιουργήσει ένα σύστημα win-win “Partner + Huawei”, θα λανσάρει πολλά νέα προϊόντα, θα κατασκευάσει το Wi-Fi 7 και θα επενδύσει περισσότερο στο μάρκετινγκ και την παροχή περισσότερων κινήτρων και υποστήριξης στους συνεργάτες. Στην Ευρώπη, η Huawei έχει 27 κέντρα Έρευνας και Καινοτομίας σε 13 χώρες. Στο πλαίσιο της έμφασης που δίνεται στην ενδυνάμωση των σχέσεων με τους συνεργάτες της Huawei στην Ευρώπη, όπως ανέφερε ο Kenneth Fredriksen, το πρώτο συνέδριο συνεργατών στην Ευρώπη γίνεται θεσμός και θα πραγματοποιείται κάθε χρόνο, ταυτόχρονα με άλλες δράσεις της στην Ευρώπη, όπως τη συμμετοχή της Huawei στη μεγαλύτερη έκθεση ψηφιακών τεχνολογιών στον κόσμο, στη Βαρκελώνη. «Ταχύτητα, ασφάλεια και αποδοτικότητα» στις λύσεις προς τις επιχειρήσεις, σε συνεργασία με τους partners, είναι οι τρεις πυλώνες της στρατηγικής της Huawei, στον δρόμο προς την ψηφιακή μετάβαση, είπε ο Kenneth Fredriksen, επισημαίνοντας ότι υπάρχουν διαφορετικές προκλήσεις όσον αφορά τον δρόμο προς τον ψηφιακό μετασχηματισμό επιμέρους χωρών της Ευρώπης. Ερωτηθείς σχετικά με τους περιορισμούς στη χρήση προϊόντων σε ορισμένες χώρες, ο αντιπρόεδρος της Huawei Europe υπογράμμισε ότι οι χώρες οι οποίες τους υιοθέτησαν υποχώρησαν από την κορυφή της συνδεσιμότητας που κατείχαν, στις τελευταίες θέσεις. Έδωσε ακόμη έμφαση στην ανάγκη οι αποφάσεις να συνδέονται αυστηρά με τεχνικά κριτήρια, για τα οποία η Huawei είναι ανοικτή να συνεργαστεί για τον ορισμό τους, και όχι με βάση πολιτικά κριτήρια."
    },
    {
        "title": "Επιχειρήσεις Αρχεία - ICTPLUS",
        "body": "Η ορθή εφαρμογή των προτύπων θα αποτελεί πλέον το ”εισιτήριο” για τις επιχειρήσεις που θέλουν να προσελκύσουν επενδύσεις τονίζει η κα Εφραίμογλου"
    },
    {
        "title": "Ν. Πλεύρης (Vodafone): «Απαιτείται συνεργασία αγοράς και φορέων για να ενισχυθούν οι επενδύσεις»",
        "body": "Για τις προκλήσεις γύρω από τη διείσδυση και ζήτηση των συνδέσεων οπτικής ίνας απευθείας στο σπίτι (FTTH), τον ρόλο της ευρωπαϊκής χρηματοδότησης και τις πολιτικές που θα ξεκλειδώσουν την ανάπτυξή τους γεφυρώνοντας την απόσταση που χωρίζει την Ελλάδα από τον ευρωπαϊκό μέσο όρο, τοποθετήθηκε, μεταξύ άλλων, ο Νίκος Πλεύρης, Διευθυντής Δικτύου της Vodafone Ελλάδας, στο FTTH Conference που φέτος διεξήχθη στο Βερολίνο. «Ο απαραίτητος μετασχηματισμός της ευρωπαϊκής συνδεσιμότητας απαιτεί μεγάλες επενδύσεις και γενναίες πολιτικές μεταρρυθμίσεις για τη βελτίωση του επενδυτικού κλίματος και την επίτευξη του φιλόδοξου ψηφιακού στόχου της ΕΕ για καθολική πρόσβαση σε ταχύτητες Gigabit από όλους τους Ευρωπαίους πολίτες. Ιδιαίτερα για την Ελλάδα, υπάρχει ανάγκη για μια πιο ολοκληρωμένη στρατηγική επενδύσεων που θα εγγυάται ταχύτερη ανάπτυξη δικτύων υψηλής χωρητικότητας και περαιτέρω αύξηση της ζήτησης» Όπως επίσης σημείωσε ο κύριος Πλεύρης, παρότι είναι αδιαμφισβήτητη η πρόοδος της Ελλάδας στη διείσδυση της οπτικής ίνας τα τελευταία χρόνια, η χώρα εξακολούθησε να υστερεί σε σχέση με την ΕΕ στο πεδίο αυτό, καθώς ο υψηλός πληθωρισμός, το ενεργειακό κόστος και οι αυξημένες τιμές των πρώτων υλών εκτόξευσαν το κόστος των επενδύσεων σε δίκτυα νέας γενιάς. Σε συνδυασμό, μάλιστα, με την ακρίβεια σε βασικά αγαθά που έπληξε την αγοραστική δύναμη των καταναλωτών, η ζήτηση ευρυζωνικών ταχυτήτων στη σταθερή κρατήθηκε σε επίπεδα χαμηλότερα της προσφοράς. Στο πλαίσιο αυτό, υπογραμμίστηκε η σημασία των επερχόμενων προγραμμάτων επιδότησης «Smart Readiness» για την κατασκευή οπτικών ινών εντός κτιρίου, και «Gigabit Voucher» για την τόνωση της διείσδυσης συνδέσεων FTTH στα ελληνικά νοικοκυριά». «Κύρια πρόκληση παραμένει το τελικό κόστος των υπηρεσιών FTTH. Ως εκ τούτου, υπάρχει ανάγκη για μια σειρά από μέτρα που θα δώσουν κίνητρα για την υιοθέτηση υπηρεσιών FTTH στη λιανική αγορά, περιορίζοντας παράλληλα τους επενδυτικούς κινδύνους, όπως η αναθεώρηση των τιμών χονδρικής που βρίσκεται σε εξέλιξη από την ρυθμιστική αρχή, ο εξορθολογισμός της φορολογίας στις τηλεπικοινωνίες και η καταπολέμηση της γραφειοκρατίας, που συχνά αποτελεί τροχοπέδη στην πρόοδο των εργασιών και τις αδειοδοτήσεις», συμπλήρωση ο Ν. Πλεύρης. Υπενθυμίζεται ότι η Vodafone Ελλάδας ολοκληρώνει επενδυτικό πρόγραμμα ύψους 600 εκατ. ευρώ που ξεκίνησε το 2021, ενώ ο επενδυτικός της σχεδιασμός περιλαμβάνει την υλοποίηση επενδύσεων 1 δισ. ευρώ την προσεχή πενταετία μέχρι το 2029, τόσο για την επέκταση της υποδομής οπτικών ινών, όσο και για τη συνέχιση της ανάπτυξης του δικτύου 5G σε όλη την επικράτεια."
    },
    {
        "title": "ΜΗΝ ΠΙΣΤΕΥΕΤΕ ΤΗΝ EUROSTAT. ΠΑΜΕ ΚΑΛΑ!",
        "body": "Στυφή και ξινή γεύση άφησαν τα τελευταία αποτελέσματα της Eurostat ότι το κατά κεφαλήν ΑΕΠ στην Ελλάδα σε μονάδες αγοραστικής δύναμης υποχώρησε στο 67% του μέσου όρου της Ευρωζώνης, ενώ ήταν στο 85% το 2009. Η Ελλάδα είναι προτελευταία με τελευταία την Βουλγαρία, που είναι μόλις τρεις μονάδες πιο κάτω, στο 64% του Ευρωπαϊκού ΑΕΠ, η οποία αν ακολουθήσει την πορεία των τελευταίων ετών θα μας περάσει σύντομα. Η θέση της χώρας ήταν προδιαγεγραμμένη Η δεκαετής κρίση με τα μνημόνια, κρίση που δεν έχει ανακοπεί ακόμη, θα μας επηρεάζει αρνητικά και τα επόμενα χρόνια. Η υποχώρηση των αμοιβών, η μεγάλη εσωτερική υποτίμηση των παγίων (κυρίως των ακινήτων, ασχέτως της τελευταίας ραγδαίας ανόδου) και η μεγάλη άνοδος των τιμών στη σίτιση, στα καταναλωτικά αγαθά και στις υπηρεσίες κινούν τον φαύλο κύκλο της ακρίβειας και του πληθωρισμού. Την τελευταία διετία τα κέρδη των επιχειρήσεων στην Ελλάδα αυξήθηκαν κατά 13%, ενώ στο σύνολο της Ε.Ε. αυξήθηκαν κατά 2%. Αυτό και μόνο αποδεικνύει ότι τα εισοδήματα των Ελλήνων πλήττονται όχι μόνο από εσωτερικούς παράγοντες αλλά και από τον πληθωρισμό, ο οποίος αποτέλεσε το τέλειο άλλοθι για ένα μεγάλο μέρος της αγοράς καταναλωτικών αγαθών και υπηρεσιών, προκειμένου να αυξήσει τις τιμές και τα κέρδη της. Το φαινόμενο αυτό, που ονομάστηκε «πληθωρισμός της απληστίας», παρουσιάστηκε σε όλη την Ευρώπη, αλλά δυστυχώς έχει μεγαλύτερη ένταση στην Ελλάδα, όπως δείχνουν τα στοιχεία της Eurostat. Και για να μην υπάρχει καμία αμφιβολία για την δυσμενή θέση της χώρας, πάντα σύμφωνα με τα στοιχεία της Eurostat, η Ελλάδα βρίσκεται κάτω από όλες (πλην Βουλγαρίας) τις χώρες του πρώην Ανατολικού Μπλοκ, όπως η Ρουμανία, η Κροατία, η Ουγγαρία, η Τσεχία, η Σλοβακία. Παλαιότερα ακούγαμε «μισθοί Βαλκανίων» και χαμογελούσαμε ειρωνικά για την θέση των γειτόνων μας. Τώρα, που υφιστάμεθα αυτόν τον χαρακτηρισμό, το μόνο που μπορούμε να κάνουμε είναι να μην πιστέψουμε τα στοιχεία της Eurostat. Είναι και αυτό μία λύση . . ."
    }
]