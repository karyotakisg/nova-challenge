[
    {
        "title": "Χατζηδάκης: Η Ελλάδα είναι η ευχάριστη έκπληξη της ευρωπαϊκής οικονομίας",
        "body": "Ολοκληρώθηκε η επίσκεψη του υπουργού Εθνικής Οικονομίας και Οικονομικών στην Ουάσινγκτον, όπου συμμετείχε στις εργασίες της Εαρινής Συνόδου του Διεθνούς Νομισματικού Ταμείου και της Παγκόσμιας Τράπεζας. Οι επαφές που είχε. Ο Υπουργός Εθνικής Οικονομίας και Οικονομικών, Κωστής Χατζηδάκης, ολοκλήρωσε την επίσκεψή του στην Ουάσινγκτον, όπου συμμετείχε στις εργασίες της Εαρινής Συνόδου του Διεθνούς Νομισματικού Ταμείου και της Παγκόσμιας Τράπεζας. Ο Υπουργός Εθνικής Οικονομίας και Οικονομικών, Κωστής Χατζηδάκης, δήλωσε: «Ήταν ξεκάθαρο! Σε όλες τις συναντήσεις και συζητήσεις που είχα στο πλαίσιο των Spring Meetings του Διεθνούς Νομισματικού Ταμείου. Η Ελλάδα είναι η ευχάριστη έκπληξη της ευρωπαϊκής οικονομίας. Το αναγνωρίζουν οι πάντες: εκπρόσωποι διεθνών οργανισμών, οικονομικοί αναλυτές, διεθνείς επενδυτικές τράπεζες. Χρέος μας είναι να συνεχίσουμε την προσπάθεια με σοβαρότητα και αποφασιστικότητα. Για νέες και καλύτερες δουλειές και υψηλότερο βιοτικό επίπεδο για όλους τους Έλληνες». Στο περιθώριο της Συνόδου, ο κ. Χατζηδάκης είχε συναντήσεις με τη Γενική Διευθύντρια του ΔΝΤ Kristalina Georgieva, τον Διευθυντή του Τμήματος Δημοσιονομικών Υποθέσεων του ΔΝΤ Vítor Gaspar και τον Διευθυντή του Ευρωπαϊκού Τμήματος του ΔΝΤ Alfred Kammer. Ο Έλληνας Υπουργός Εθνικής Οικονομίας και Οικονομικών παρακάθισε σε δείπνο εργασίας που παρέθεσε η κ. Georgieva σε Υπουργούς από προηγμένες ευρωπαϊκές οικονομίες, όπου συζητήθηκε το ζήτημα της ενίσχυσης της ανταγωνιστικότητας της ευρωπαϊκής οικονομίας. Επιπλέον, ο κ. Χατζηδάκης είχε συναντήσεις με υψηλόβαθμα στελέχη επενδυτικών και τραπεζικών ομίλων και οίκων αξιολόγησης. Ειδικότερα, με τον πρόεδρο του ομίλου Goldman Sachs John Waldron και τον αντιπρόεδρο της Citigroup Jay Collins, o κ. Χατζηδάκης συζήτησε τις προοπτικές της ελληνικής και της παγκόσμιας οικονομίας και κάλεσε τις δύο επενδυτικές τράπεζες να επεκτείνουν τις δραστηριότητές τους στην Ελλάδα. Ανάλογες συζητήσεις είχε επίσης ο κ. Χατζηδάκης με εκπροσώπους οίκων αξιολόγησης και οικονομικούς αναλυτές. Ενώ παράλληλα, παραχώρησε συνεντεύξεις στα Αμερικανικά Δίκτυα CNBC και Bloomberg. Στην Ουάσινγκτον ο Υπουργός συμμετείχε στη συνάντηση της Συμμαχίας Υπουργών Οικονομικών για Κλιματικές Δράσεις (Coalition of Finance Ministers for Climate Action), στην οποία η Ελλάδα είναι τακτικό μέλος. Στόχος της Συμμαχίας είναι η προώθηση ισχυρών συλλογικών δράσεων σχετικά με την κλιματική αλλαγή και την αντιμετώπιση των επιπτώσεών της.\nΟ κ. Χατζηδάκης συμμετείχε επίσης στην Υπουργική Σύνοδο του Συμφώνου του Παρισιού για τους Ανθρώπους και το Κλίμα (Paris Pact for People and the Planet – 4P), που ως στόχο έχει την ανάληψη δράσεων για την προώθηση της δίκαιης πράσινης μετάβασης. Ο Υπουργός Εθνικής Οικονομίας και Οικονομικών έλαβε μέρος και στην Υπουργική Σύνοδο της Διεθνούς Ομάδας Χρηματοοικονομικής Δράσης (Financial Action Task Force  FATF), που στοχεύει στη διαμόρφωση των στρατηγικών κατευθύνσεων για την αντιμετώπιση του ξεπλύματος χρήματος και της χρηματοδότησης της τρομοκρατίας. Ακόμη, ο κ. Χατζηδάκης συμμετείχε στην εισαγωγική συνάντηση της Διεθνούς Νομισματικής και Χρηματοοικονομικής Επιτροπής (International Monetary and Financial Committee – IMFC), στην οποία αναλύθηκαν η πορεία και οι προοπτικές της παγκόσμιας οικονομίας. Την Παρασκευή (19/4) ο Έλληνας Υπουργός συμμετείχε στην ολομέλεια της Διεθνούς Νομισματικής και Χρηματοοικονομικής Επιτροπής. Μετά την εν λόγω συνεδρίαση ο κ. Χατζηδάκης συμμετείχε σε γεύμα που οργάνωσε προς τιμήν του η Πρέσβης της Ελλάδας στην Ουάσινγκτον, Αικατερίνη Νασίκα, με τη συμμετοχή των Ελλήνων Προξένων στις ΗΠΑ. Τον κ. Χατζηδάκη συνόδευσαν στις συναντήσεις ο Γενικός Γραμματέας Οικονομικής Πολιτικής και Στρατηγικής, Γιώργος Χριστόπουλος και ο Γενικός Διευθυντής του Οργανισμού Διαχείρισης Δημοσίου Χρέους (ΟΔΔΗΧ), Δημήτρης Τσάκωνας, καθώς επίσης και οι εκπρόσωποι της Ελλάδας στο ΔΝΤ, Μιχάλης Μασουράκης και στην Παγκόσμια Τράπεζα, Ελένη Παναγιωταρέα. Στην ελληνική αντιπροσωπεία επίσης συμμετείχε ο υποδιοικητής της Τράπεζας της Ελλάδος, Θεόδωρος Πελαγίδης. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Magazine | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Νίκος Γιαννόπουλος | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Εργασία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Αυτός ο ιός μπορεί να πυροδοτήσει την επόμενη πανδημία",
        "body": "Για τον ιό που ενδέχεται να πυροδοτήσει μία νέα πανδημία στο εγγύς μέλλον προειδοποιούν οι επιστήμονες Σύμφωνα με κορυφαίους επιστήμονες, ο ιός της γρίπης έχει τις περισσότερες πιθανότητες να πυροδοτήσει μια νέα πανδημία στο εγγύς μέλλον. Μια διεθνής έρευνα, που θα δημοσιευθεί το επόμενο Σαββατοκύριακο, θα αποκαλύψει ότι το 57% των κορυφαίων ειδικών σε θέματα ασθενειών πιστεύουν πλέον ότι ένας ιός γρίπης θα είναι η αιτία του επόμενου παγκόσμιου ξεσπάσματος θανατηφόρας μεταδοτικής ασθένειας. Η πεποίθηση ότι η γρίπη αποτελεί τη μεγαλύτερη απειλή για μία επόμενη πανδημία στον κόσμο βασίζεται σε μακροχρόνια έρευνα που δείχνει ότι ο ιός εξελίσσεται και μεταλλάσσεται συνεχώς, δήλωσε ο Jon Salmanton-García του Πανεπιστημίου της Κολωνίας, ο οποίος διεξήγαγε τη μελέτη. «Η γρίπη εμφανίζεται κάθε χειμώνα», είπε σύμφωνα με τον Guardian. «Θα μπορούσαμε να περιγράψουμε αυτά τα ξεσπάσματα ως μικρές πανδημίες. Ελέγχονται περισσότερο ή λιγότερο επειδή τα διαφορετικά στελέχη που τα προκαλούν δεν είναι αρκετά ιογενή – αλλά αυτό δεν σημαίνει ότι θα συμβαίνει πάντα έτσι». Λεπτομέρειες της έρευνας – στην οποία συμμετείχαν 187 κορυφαίοι επιστήμονες – θα αποκαλυφθούν την επόμενη εβδομάδα στο συνέδριο της Ευρωπαϊκής Εταιρείας Κλινικής Μικροβιολογίας και Λοιμωδών Νοσημάτων (ESCMID) στη Βαρκελώνη. Η επόμενη πιθανότερη αιτία πανδημίας, μετά τη γρίπη, είναι πιθανό να είναι ένας ιός – που ονομάζεται Νόσος Χ – άγνωστος ακόμα στον επιστημονικό κόσμο, σύμφωνα με το 21% των εμπειρογνωμόνων που συμμετείχαν στη μελέτη. Πιστεύουν ότι η επόμενη πανδημία θα προκληθεί από έναν μέχρι στιγμής άγνωστο μικροοργανισμό που θα εμφανιστεί ξαφνικά. Ορισμένοι επιστήμονες εξακολουθούν να πιστεύουν ότι ο Sars-CoV-2 αποτελεί απειλή, με το 15% των επιστημόνων που ερωτήθηκαν στην έρευνα να τον αξιολογούν ως την πιο πιθανή αιτία πανδημίας στο εγγύς μέλλον. Μόλις το 1% έως 2% των ερωτηθέντων αξιολογούν ως σοβαρές παγκόσμιες απειλές άλλους θανατηφόρους μικροοργανισμούς – όπως οι ιοί Lassa, Nipah, Ebola και Zika. «Η γρίπη παρέμεινε – σε πολύ μεγάλο βαθμό, η νούμερο ένα απειλή όσον αφορά το πανδημικό της δυναμικό στα μάτια της συντριπτικής πλειοψηφίας των επιστημόνων παγκοσμίως», πρόσθεσε ο Salmanton-García. Την περασμένη εβδομάδα, ο Παγκόσμιος Οργανισμός Υγείας εξέφρασε ανησυχίες σχετικά με την εξάπλωση του στελέχους H5N1 της γρίπης που προκαλεί εκατομμύρια κρούσματα γρίπης των πτηνών σε όλο τον κόσμο. Αυτή η επιδημία ξεκίνησε το 2020 και έχει οδηγήσει στον θάνατο ή την σφαγή δεκάδων εκατομμυρίων πουλερικών ενώ παράλληλα έχει εξαλείψει εκατομμύρια άγρια πτηνά. Ο ιός έχει εξαπλωθεί και σε θηλαστικά, συμπεριλαμβανομένων των αγελάδων εκτροφής, οι οποίες είναι τώρα μολυσμένες σε 12 πολιτείες των ΗΠΑ, αυξάνοντας περαιτέρω τους φόβους για τους ανθρώπους. Όσο περισσότερα είδη θηλαστικών μολύνει ο ιός, τόσο περισσότερες ευκαιρίες έχει να εξελιχθεί σε στέλεχος επικίνδυνο για τον άνθρωπο, δήλωσε την περασμένη εβδομάδα στο περιοδικό Nature ο Daniel Goldhill, του Royal Veterinary College στο Hatfield. Η εμφάνιση του ιού H5N1 στα βοοειδή ήταν έκπληξη, πρόσθεσε ο ιολόγος Ed Hutchinson του Πανεπιστημίου της Γλασκόβης. «Οι χοίροι μπορούν να νοσήσουν από γρίπη των πτηνών, αλλά μέχρι πρότινος τα βοοειδή δεν μπορούσαν. Μολύνονταν με τους δικούς τους τύπους της νόσου. Επομένως, η εμφάνιση του H5N1 στις αγελάδες ήταν σοκ». «Αυτό σημαίνει ότι οι κίνδυνοι ο ιός να εισέλθει σε όλο και περισσότερα αγροτικά ζώα και στη συνέχεια να περάσει στους ανθρώπους αυξάνονται συνεχώς. Όσο περισσότερο εξαπλώνεται ο ιός, τόσο αυξάνονται οι πιθανότητες να μεταλλαχθεί ώστε να μπορεί να εξαπλωθεί στους ανθρώπους. Βασικά, παίζουμε ζάρια με αυτόν τον ιό.» Μέχρι σήμερα, δεν υπάρχουν ενδείξεις ότι ο H5N1 εξαπλώνεται μεταξύ των ανθρώπων. Αλλά σε εκατοντάδες περιπτώσεις όπου άνθρωποι μολύνθηκαν μέσω επαφής με ζώα τα τελευταία 20 χρόνια, ο αντίκτυπος ήταν οδυνηρός. «Ο δείκτης θνησιμότητας είναι εξαιρετικά υψηλός επειδή οι άνθρωποι δεν έχουν φυσική ανοσία στον ιό», δήλωσε ο Jeremy Farrar, επικεφαλής επιστήμονας του Παγκόσμιου Οργανισμού Υγείας. Η προοπτική μιας πανδημίας γρίπης είναι ανησυχητική, αν και οι επιστήμονες επισημαίνουν επίσης ότι έχουν ήδη αναπτυχθεί εμβόλια κατά πολλών στελεχών, συμπεριλαμβανομένου του H5N1. «Εάν υπήρχε πανδημία γρίπης των πτηνών, θα εξακολουθούσε να αποτελεί μια τεράστια λογιστική πρόκληση η παραγωγή εμβολίων στην κλίμακα και την ταχύτητα που θα χρειαστούν. Ωστόσο, θα ήμασταν πολύ πιο μπροστά από όσο ήμασταν με τον Covid-19, που έπρεπε να αναπτυχθεί από την αρχή ένα εμβόλιο», είπε ο Hutchinson. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Συστηματική διδασκαλία βίας προς ανηλίκους",
        "body": "Η βία είναι οικεία (στη σπιτική οθόνη, στο κινητό, στο ηλεκτρονικό παιχνίδι), δείχνει προσιτή σε μια γενιά που θέλει να εξεγερθεί και δεν ξέρει τον τρόπο. Πρωινές ειδήσεις, προ ημερών: Δημοσιογράφοι επί τόπου ή στο στούντιο, αστυνομικοί, επιστήμονες αναλυτές, γονείς, προσπαθούν να εξηγήσουν το φαινόμενο της βίας των ανηλίκων. Την ίδια στιγμή προβάλλονται σε ένα τμήμα της οθόνης στην τηλεόραση και στο διαδίκτυο εικόνες νεανικής επιθετικότητας: Πολλοί μαζί ξυλοκοπούν ένα μικρό πεσμένο στο έδαφος, έφηβες δέρνονται μεταξύ τους, ένας, καλοντυμένος και επικεφαλής ομάδας μαθητής χαστουκίζει το θύμα – στόχο, γελάει και χειροκροτείται. Ξανά και ξανά. Κανείς δεν προλαβαίνει να καταλάβει αν τα χαστούκια είναι πολλά ή μόνο ένα με αλλεπάλληλες απανωτές προβολές. Στις κοινότητες απεξάρτησης από ναρκωτικά το επαναλάμβαναν συχνά: Αν ένας γονιός εξηγεί στο παιδί του ότι δεν πρέπει να καπνίζει, και την ίδια ώρα ο ίδιος κρατά ένα τσιγάρο και φυσά τον καπνό, το πατρικό μήνυμα είναι ξεκάθαρο: «Κάπνιζε!». Η εικόνα είναι που μετράει. Γιατί; Για χίλιους δυο λόγους: Επειδή το λογικό μήνυμα δείχνει δασκαλίστικο και το επιχείρημα βαρετό, επειδή η εικόνα εντυπώνεται στη μνήμη, γίνεται meme και παραδειγματίζει περισσότερο, επειδή κάτι θυμόμαστε από όσους ανέκαθεν μιλούσαν για «κακό παράδειγμα», επειδή σύγχρονοι μετρούν και επιβεβαιώνουν με εργαλεία της νευροψυχολογίας τη συγκριτική υπεροχή της εικόνας για τη μάθηση κλπ. Κάποτε μιλούσαν οι ειδικοί για διπλά μηνύματα. Ούτε καν διπλά, τώρα. Το ένα μήνυμα έχει εξουδετερώσει το άλλο, έχει κυριαρχήσει πλήρως: Η βία είναι οικεία (στη σπιτική οθόνη, στο κινητό, στο ηλεκτρονικό παιχνίδι), δείχνει προσιτή σε μια γενιά που θέλει να εξεγερθεί και δεν ξέρει τον τρόπο, απέχει μόνο ένα κλικ, και γίνεται φυσικό να αποτελεί άμεσο ανακλαστικό σε στιγμές έντασης ή άγχους αυτοεπιβεβαίωσης. Ο αποκλεισμός της βίαιης εικόνας από τη μικρή οθόνη δεν είναι εφικτός, λέγεται, γιατί θα αποστέωνε τις ειδήσεις από ένα θέαμα που ενδιαφέρει το κοινό. Κι όμως, δεν απασχολεί τον κόσμο της επικοινωνίας ο αποκλεισμός μιας ήρεμης εικόνας γυμνού σώματος, παρά το γεγονός ότι αυτή επίσης ενδιαφέρει ως θέαμα. «Κάντε έρωτα, όχι πόλεμο», καλούσαν τα αντιπολεμικά κύματα σε Ευρώπη και Αμερική στις δεκαετίες εξήντα έως ογδόντα του 20ού αιώνα. Ήταν μια ανατροπή. Φυσάει βοριάς απ’ το νοτιά κι όλα τα παίρνει πέρα, τραγουδούσε τότε ο Ν. Παπάζογλου, σε στίχους του Μ. Ρασούλη. Ο άνεμος της μετανεωτερικής εποχής επανήλθε στην «κανονικότητα» και φυσάει ορθά προς την κατεύθυνση των πολέμων! Αποκαλύπτουν κι άλλες σημαντικές παραμέτρους της νεανικής βίας τα δελτία ειδήσεων. Εκπαιδευτικοί περιγράφουν την εξέλιξη: Όταν στο παρελθόν το σχολείο καλούσε γονείς προκειμένου να επισημάνει προβληματικές συμπεριφορές των μαθητών, οι γονείς συνεργάζονταν. Τώρα αντιδικούν με τους εκπαιδευτικούς ή με άλλους γονείς συμμαθητών. Αντί για συνεννόηση, προκύπτει φούντωμα της φιλονικίας. Πράγμα φυσιολογικό σε ένα κλίμα όπου ο ανελέητος ανταγωνισμός διδάσκεται ως κέρδος και «αξιοκρατία». Με όλα αυτά δεδομένα, το περίεργο δεν είναι η νεανική βία, ούτε ο εξοβελισμός της του διαλόγου και της αλληλεγγύης από το χώρο του σχολείου (και της Βουλής: ποιος θυμάται τη φράση «διάλογο ακόμη και με κουκουλοφόρους όταν αλλιώς ελλοχεύει η βία», ξεχασμένη από το 2015!). Η εξατομίκευση και ο ανταγωνισμός κατοικοεδρεύουν στη σύγχρονη αγορά, στο θέαμα, στα έδρανα, στους διαδρόμους, ή στην αυλή του σύγχρονου σχολείου, με κάθε άνεση. Περίεργη είναι μόνο η απορία του φιλοθεάμονος κοινού. Τι δεν καταλαβαίνει; Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Δώρο Πάσχα: Πότε καταβάλλεται και πώς να το υπολογίσετε",
        "body": "Αναλυτικά όσα πρέπει να γνωρίζετε για το Δώρο Πάσχα. Μέχρι πότε πρέπει να καταβληθεί, ποιοι το δικαιούνται και πως μπορείτε να το υπολογίσετε. Πλησιάζουν οι μέρες για την καταβολή του δώρου Πάσχα στους μισθωτούς του ιδιωτικού τομέα με την καταληκτική ημερομηνία να είναι έως και την Μεγάλη Τετάρτη 1η Μαΐου Σύμφωνα με την ισχύουσα νομοθεσία, όλοι οι μισθωτοί που αμείβονται με μισθό ή με ημερομίσθιο και εργάζονται είτε με πλήρη, είτε με μερική απασχόληση και έχουν σύμβαση εργασίας είτε ορισμένου, είτε αορίστου χρόνου, δικαιούνται από τους εργοδότες τους δώρο Πάσχα ίσο με μισό μηνιαίο μισθό, για τους αμειβόμενους με μισθό και με 15 ημερομίσθια για τους αμειβόμενους με ημερομίσθιο. Σε κάθε περίπτωση, σημασία έχει η διάρκεια της εργασιακής σχέσης, έτσι ώστε να υπολογιστεί το τελικό ποσό. Προϋπόθεση καταβολής του επιδόματος Πάσχα 2024 είναι η ύπαρξη απασχολήσεως (εργασιακής σχέσης) του μισθωτού του ιδιωτικού τομέα μέσα στο χρονικό διάστημα από 01-01-2024 μέχρι 30-04-2024. Ως βάση του υπολογισμού του Δώρου αποτελούν οι καταβαλλόμενες τακτικές αποδοχές την 15η ημέρα πριν το Πάσχα. Διευκρινίζεται ότι από 1 Απριλίου 2024 για τους αμειβόμενους με την Υ.Α. 25058/29.03.2024 (ΦΕΚ 1974/2024) ισχύει νέος κατώτατος νομοθετημένος μισθός και νέο κατώτατο νόμιμο ημερομίσθιο (υπολογιζόμενης της προϋπηρεσίας τους, σύμφωνα με την αριθ. 88073/2023 εγκύκλιο του Υπουργείου Εργασίας και Κοινωνικής Ασφάλισης). Για τους μισθωτούς των οποίων η σχέση εργασίας λύθηκε πριν από την ως άνω ημέρα, είτε λόγω απόλυσης είτε λόγω οικειοθελούς αποχώρησης, αλλά εντός του διαστήματος υπολογισμού του Δώρου ήτοι από 01-01-2024 έως 30-04-2024, λαμβάνονται υπόψη οι αποδοχές της ημέρας λύσης της σχέσης. Αυτό σημαίνει ότι ένας απολυμένος εργαζόμενος στον ιδιωτικό τομέα που αμείβεται με μισθό (ημερομίσθιο ή ωρομίσθιο) μπορεί να υπολογίσει το Δώρο Πάσχα 2024 που θα του καταβληθεί ως ακολούθως: Kαι οι μισθωτοί που εργάστηκαν για χρονικό διάστημα μικρότερο των 8 ημερών και απολύθηκαν στη συνέχεια, δικαιούνται ανάλογο κλάσμα του δώρου Πάσχα. Το Δώρο εορτών Πάσχα 2024 δεν επιτρέπεται να καταβληθεί σε είδος, αλλά μόνο σε χρήμα. Αν οι εργοδότες δεν τηρήσουν το συγκεκριμένο χρονικό διάστημα, εντός του οποίου πρέπει να τακτοποιήσουν τις υποχρεώσεις τους, τότε θα υποστούν και τις συνέπειες του νόμου, καθώς η μη καταβολή του Δώρου συνιστά ποινικό αδίκημα. Από την πλευρά τους, οι εργαζόμενοι και τα σωματεία μπορούν να κάνουν σχετικές καταγγελίες, επώνυμα ή ανώνυμα, μέσω της τηλεφωνικής γραμμής καταγγελιών 1555 ή online μέσω του https://www.hli.gov.gr/asfaleia-kai-ygeia/ergazomenoi-asfaleia-kai-ygeia/katangelia/katangelia-3/. Εφόσον οι εργαζόμενοι ή και τα σωματεία προσφύγουν στην αρμόδια με βάση τον τόπο εργασίας Επιθεώρηση Εργασίας θα συνταχθεί σχετική μηνυτήρια αναφορά. Η μηνυτήρια αναφορά διαβιβάζεται στον Εισαγγελέα για την άσκηση ποινικής δίωξης σε βάρος του εργοδότη ή του νομίμου εκπροσώπου αυτού, στην περίπτωση νομικού προσώπου (εταιρείας, οργανισμού κτλ). Παράλληλα, διαβιβάζεται και στο οικείο αστυνομικό τμήμα για την κίνηση της αυτόφωρης διαδικασίας. Ακόμη, οι εργαζόμενοι ή και τα σωματεία τους έχουν το δικαίωμα να υποβάλουν μήνυση απευθείας στο αρμόδιο αστυνομικό τμήμα και να ζητήσουν την εφαρμογή της αυτόφωρης διαδικασίας. Επισημαίνεται ότι στη μηνυτήρια αναφορά θα πρέπει να αναγράφονται, ει δυνατόν με ακρίβεια, τα στοιχεία της επιχείρησης και τα στοιχεία κατοικίας του εργοδότη, ώστε να είναι ευχερής η κίνηση της αυτόφωρης διαδικασίας. Η Επιθεώρηση Εργασίας θα πραγματοποιήσει κατά τη διάρκεια της εορταστικής περιόδου ελέγχους σε επιχειρήσεις σε όλη τη χώρα και θα επιβάλει τα νόμιμα, στις περιπτώσεις που διαπιστώνεται παράβαση των διατάξεων της εργατικής νομοθεσίας. Σε κάθε περίπτωση μη καταβολής του Δώρου Πάσχα 2024 μέσα στην τασσόμενη προθεσμία, όπως ορίζεται στις προαναφερόμενες διατάξεις, οι Επιθεωρητές Εργασίας θα επεμβαίνουν άμεσα, διενεργώντας ελέγχους και εργατικές διαφορές (άρθ. 23β του Ν.4144/2013) και θα βρίσκονται σε πλήρη ετοιμότητα για την εφαρμογή των κείμενων διατάξεων, συμπεριλαμβανομένης της διαδικασίας του αυτοφώρου, όπως προβλέπεται από το άρθρο 417 επ. του Κώδικα Ποινικής Δικονομίας. Για περισσότερες πληροφορίες παρακαλούμε να ενημερώνεστε από τον ιστότοπο της Επιθεώρησης Εργασίας στον ακόλουθο σύνδεσμο: https://www.hli.gov.gr/ergasiakes-scheseis/nomothesia-ergasiakes-scheseis/amoivi/doro-pascha/dikaiouchoi-chronos-katavolis/. Επίσης, στην ιστοσελίδα του Κέντρου Πληροφόρησης εργαζόμενων και ανέργων της ΓΣΣΕ (kepea.gr) μπορείτε να βρείτε αναλυτικές πληροφορίες καθώς και την online εφαρμογή για τον υπολογισμό του Δώρου Πάσχα 2024: https://www.kepea.gr/calc-doro-pasxa.php Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μητσοτάκης από Άγιο Δημήτριο: Όχι σε \"χαλαρή ψήφο\" στις ευρωεκλογές",
        "body": "Στη μάχη της κάλπης για τις ευρωεκλογές έχουν ριχθεί τα κόμματα, με τον Κυριάκο Μητσοτάκη να επισκέπτεται τον Άγιο Δημήτριο. Σαφές μήνυμα ότι οι ευρωεκλογές της 9ης Ιουνίου έχουν τη δική τους ξεχωριστή σημασία και «δεν πρέπει να αντιμετωπιστούν με καμία χαλαρότητα από τους Έλληνες πολίτες και ειδικά από τους συμπολίτες μας οι οποίοι στήριξαν τη Νέα Δημοκρατία στις διπλές εκλογές του 2023» έστειλε ο πρωθυπουργός, Κυριάκος Μητσοτάκης το Σάββατο (20/04) κατά τη διάρκεια περιοδείας του στον δήμο Αγίου Δημητρίου, στην Αθήνα. Ο πρωθυπουργός τόνισε πως «δεν υπάρχει άλλη πρόταση διακυβέρνησης σήμερα καθώς το μοναδικό αίτημα της αντιπολίτευσης είναι “να πέσει ο Μητσοτάκης”». Υπογράμμισε δε με σαφήνεια πως η χώρα «βρίσκεται σε τετραετία δομικών μεταρρυθμίσεων» και συνεπώς θα πρέπει να σταλεί ένα σαφές μήνυμα προς όλες τις κατευθύνσεις, μέσω μιας ισχυρής ψήφου υπέρ της Νέας Δημοκρατίας. Έθεσε, μάλιστα, εκ νέου το πολιτικό δίλημμα «ποιος μπορεί να διεκδικήσει στην Ευρώπη περισσότερα για την Ελλάδα», επικαλούμενος τα επιτεύγματα της κυβέρνησης σε ό,τι αφορά στο Ταμείο Ανάκαμψης και στο Μεταναστευτικό. Ο πρωθυπουργός επέμεινε πως η κυβέρνηση αναγνωρίζει ότι το πρόβλημα της ακρίβειας είναι ο υπ’ αριθμόν ένα πονοκέφαλος για τα ελληνικά νοικοκυριά και υπενθύμισε πως η κυβέρνηση του έχει αυξήσει σημαντικά τον κατώτατο μισθό και έχει αυξήσει για πρώτη φορά τα τελευταία 12 χρόνια μισθούς και συντάξεις στο Δημόσιο τομέα. \n Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Θέατρο | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΣΥΡΙΖΑ | Ειδήσεις News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τουρισμός & Τουριστικά Νέα",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Οι Έλληνες ανησυχούν για τα γεωπολιτικά- Τι λένε για ευρωεκλογές",
        "body": "Ιδιαίτερα ενδιαφέροντα είναι τα αποτελέσματα του Εαρινού Ευρωβαρομέτρου ενόψει των ευρωεκλογών. Οι προτεραιότητες Ελλήνων – Ευρωπαίων, η στάση στις κάλπες και η άποψη για την Ένωση και το Κοινοβούλιο. Η εύθραυστη κατάσταση στη Μέση Ανατολή, ο πόλεμος στην Ουκρανία και γενικότερα οι γεωπολιτικές εξελίξεις καθιστούν ακόμα πιο επιτακτική την προσέλευση στις κάλπες των Ευρωεκλογών, όπως αποτυπώνεται στο Εαρινό Ευρωβαρόμετρο του Ευρωπαϊκού Κοινοβουλίου 2024, που διεξήχθη μέσω 26.411 συνεντεύξεων και στα 27 κράτη-μέλη της ΕΕ. Παράλληλα, η έρευνα δείχνει το αυξημένο ενδιαφέρον Ευρωπαίων και Ελλήνων πολιτών σε σχέση με τις προηγούμενες ευρωεκλογές, με την συντριπτική πλειοψηφία των Ευρωπαίων να θεωρούν πως οι ενέργειες της ΕΕ έχουν αντίκτυπο στην καθημερινή τους ζωή. Αναλυτικότερα, το ενδιαφέρον για τις ευρωεκλογές, η ενημέρωση για το πότε θα διεξαχθούν καθώς και η πιθανότητα συμμετοχής σημειώνουν άνοδο σε σχέση με την αμέσως προηγούμενη μέτρηση το φθινόπωρο του 2023. Οι αυξήσεις είναι ακόμη πιο εντυπωσιακές σε σύγκριση με την έρευνα της άνοιξης του 2019, δηλαδή τρεις μήνες πριν από τις προηγούμενες ευρωπαϊκές εκλογές. \n\n Τώρα, το 60% των Ευρωπαίων δηλώνει ότι ενδιαφέρεται να ψηφίσει τον Ιούνιο – ποσοστό αυξημένο κατά 3 ποσοστιαίες μονάδες σε σύγκριση με το φθινόπωρο του 2023 και κατά 11 σε σύγκριση με τον Φεβρουάριο/Μάρτιο του 2019. Το 71%δηλώνει ότι είναι πιθανό να ψηφίσει, αξιολογώντας το ενδεχόμενο με 7 έως 10 (σε κλίμακα 1 πολύ απίθανο – 10 πολύ πιθανό), δείκτης που σημειώνει αύξηση τριών ποσοστιαίων μονάδων το τελευταίο εξάμηνο και 10 ποσοστιαίων μονάδων σε σύγκριση με τον το 2019. Τα ευρήματα υποδηλώνουν ότι οι πολίτες της ΕΕ γνωρίζουν πολύ καλά τη σημασία των ευρωεκλογών στο τρέχον γεωπολιτικό πλαίσιο, με οκτώ στους δέκα (81%) ερωτηθέντες να συμφωνούν ότι αυτό καθιστά την ψηφοφορία ακόμη πιο σημαντική. Μεγάλες πλειοψηφίες σε όλα τα κράτη μέλη συμφωνούν με αυτή τη δήλωση. \n\n Στην Ελλάδα, το 56% των ερωτηθέντων δήλωσε ότι ενδιαφέρεται να ψηφίσει τον Ιούνιο, ενώ το 76% υποστηρίζει πως είναι πιθανό να ψηφίσει. Παράλληλα, το 78% των Ελλήνων πολιτών φαίνεται να αναγνωρίζει την υψηλή σημασία συμμετοχής στις επερχόμενες ευρωεκλογές λόγω της τρέχουσας γεωπολιτικής κατάστασης. Η πρόεδρος του Ευρωπαϊκού Κοινοβουλίου Roberta Metsola, σχολιάζοντας τα αποτελέσματα της έρευνας, ανέφερε: «Οι Ευρωπαίοι γνωρίζουν ότι το διακύβευμα στις κάλπες είναι υψηλό, αλλά και ότι το υφιστάμενο γεωπολιτικό πλαίσιο καθιστά την ψηφοφορία ακόμα σημαντικότερη. Καλώ τους πολίτες μας να ψηφίσουν στις επικείμενες ευρωπαϊκές εκλογές, να ενισχύσουν την ευρωπαϊκή δημοκρατία και να διαμορφώσουν το μέλλον της Ευρώπης». Με την τρέχουσα κοινοβουλευτική περίοδο να φτάνει στο τέλος της, το 81% των πολιτών της ΕΕ (77% στην Ελλάδα) έχει θετική ή ουδέτερη εικόνα για το Ευρωπαϊκό Κοινοβούλιο, ενώ μόνο το 18% δηλώνει αρνητικό. Επιπλέον, η πλειοψηφία στην ΕΕ (56%) θα ήθελε το ΕΚ να διαδραματίσει πιο σημαντικό ρόλο, ενώ μόνο το 28% θα ήθελε να δει το αντίθετο και το 10% να διατηρήσει τον ρόλο του όπως είναι τώρα. Στην Ελλάδα, το 73% δηλώνει ότι θα ήθελε ισχυρότερο ρόλο για το Κοινοβούλιο. Η πρόεδρος Metsola πρόσθεσε: «Το Κοινοβούλιο και η Ευρωπαϊκή Ένωση τα τελευταία χρόνια έχουν παράξει έργο σε βαθμό που δεν έχει προηγούμενο. Βρεθήκαμε αντιμέτωποι με εξαιρετικές και δύσκολες συνθήκες, αλλά γίναμε ακόμα πιο δυνατοί και ενωμένοι μέσα από αυτές. Το Κοινοβούλιο ήταν και θα συνεχίσει να είναι η φωνή και ο υπερασπιστής των πολιτών στην ΕΕ». Οι Ευρωπαίοι πολίτες θα ήθελαν να δουν την καταπολέμηση της φτώχειας και του κοινωνικού αποκλεισμού (33%) καθώς και την υποστήριξη της δημόσιας υγείας (32%) στο επίκεντρο της προεκλογικής εκστρατείας. Η στήριξη της οικονομίας και η δημιουργία νέων θέσεων εργασίας, καθώς και η άμυνα και η ασφάλεια της ΕΕ βρίσκονται με το ίδιο ποσοστό στην τρίτη θέση (31%). Η σημασία που αποδίδουν οι πολίτες στην άμυνα και την ασφάλεια της ΕΕ έχει αυξηθεί κατά τη διάρκεια της τρέχουσας κοινοβουλευτικής περιόδου, κυρίως λόγω του επιθετικού πολέμου της Ρωσίας κατά της Ουκρανίας. Αναφέρεται πλέον ως πρώτη προεκλογική προτεραιότητα (είτε μόνη ή είτε ισοψηφώντας) σε εννέα χώρες, με τα υψηλότερα αποτελέσματα στη Δανία (56%), τη Φινλανδία (55%) και τη Λιθουανία (53%). \n\n Πάνω από το 50% των ερωτηθέντων στην Ελλάδα θα επιθυμούσε οι πολιτικές προτάσεις της προεκλογικής εκστρατείας να αφορούν την δημόσια υγεία (56%), την στήριξη της οικονομίας και τη δημιουργία νέων θέσεων εργασίας (55%) και την καταπολέμηση της φτώχειας και του κοινωνικού αποκλεισμού (55%). Με το βλέμμα στο μέλλον, οι πολίτες της ΕΕ θέτουν την άμυνα και την ασφάλεια (37%) ως πρώτες προτεραιότητες για την ενίσχυση της θέσης της ΕΕ στην παγκόσμια σκηνή, ενώ ακολουθούν τα ενεργειακά ζητήματα αφενός και η επισιτιστική ασφάλεια και η γεωργία αφετέρου (και οι δύο κατηγορίες με ποσοστό 30%). Οι ερωτηθέντες στην Ελλάδα κατατάσσουν ως προτεραιότητες στο πλαίσιο αυτό την ενίσχυση της ανταγωνιστικότητας, της οικονομίας και της βιομηχανίας της ΕΕ (38%), την επισιτιστική ασφάλεια και τη γεωργία (36%) και την ενέργεια (35%). Αν και 4 στους 10 πολίτες λένε ότι ο ρόλος της ΕΕ έχει γίνει περισσότερο σημαντικός τα τελευταία χρόνια, το 35% πιστεύει ότι έχει παραμείνει σταθερός και το 22% ότι έχει αποδυναμωθεί. Σε εθνικό επίπεδο, οι σχετικές πλειοψηφίες σε 15 χώρες πιστεύουν ότι ο ρόλος της ΕΕ στον κόσμο έχει ισχυροποιηθεί με τα χρόνια, με τα ποσοστά να φτάνουν το 67% στη Σουηδία, το 63% στην Πορτογαλία και το 60% στη Δανία. Στην άλλη πλευρά του φάσματος, οι Σλοβένοι και οι Τσέχοι πολίτες είναι πιο πιθανό να πουν ότι ο ρόλος της ΕΕ έχει γίνει λιγότερο σημαντικός (32% και 30%, αντίστοιχα). Περίπου 4 στους 10 ερωτηθέντες στην Ελλάδα θεωρούν είτε πως η συνδρομή της Ευρωπαϊκής Ένωσης στην παγκόσμια πολιτική σκηνή έχει γίνει σημαντικότερη (38%) είτε πως έχει παραμείνει σταθερή σε σύγκριση με το παρελθόν (43%), ενώ περίπου 2 στους 10 θεωρούν πως έχει καταστεί λιγότερο σημαντική (18%). Σχεδόν τα τρία τέταρτα των πολιτών (73%, +3 ποσοστιαίες μονάδες σε σύγκριση με το φθινόπωρο του 2023) ισχυρίζονται ότι οι ενέργειες της ΕΕ έχουν αντίκτυπο στην καθημερινή τους ζωή, συμπεριλαμβανομένου ενός πέμπτου (20%) το οποίο δηλώνει πως έχουν πολύ υψηλό αντίκτυπο. \n\n Επιπλέον, η μεγάλη πλειονότητα των Ευρωπαίων συμφωνεί ότι η χώρα τους, συνολικά, επωφελείται από την ένταξη στην ΕΕ (71%). Αυτά τα αποτελέσματα είναι σταθερά σε σύγκριση με το φθινόπωρο του 2023 και παραμένουν υψηλά σε ολόκληρη την ΕΕ. Για την Ελλάδα, το ποσοστό των πολιτών που θεωρούν ότι οι ενέργειες της ΕΕ έχουν αντίκτυπο στην καθημερινή τους ζωή κυμαίνεται στο 83%, ενώ το 70% των ερωτηθέντων υποστηρίζει πως η χώρα έχει ωφεληθεί συνολικά από την ένταξη στην ΕΕ. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Έρευνες | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ευρωεκλογές: Εξίσωση με τρεις αγνώστους Χ για τη ΝΔ",
        "body": "Στη ΝΔ προσπαθούν να λύσουν τα μαθηματικά των ευρωεκλογών και διαπιστώνουν ότι ο στόχος του 30% + δεν είναι εύκολος. Τα τρία κοινά ψηφοφόρων που θα κρίνουν τη γαλάζια μάχη. Μετά την ανακοίνωση του ευρωψηφοδελτίου και ιδίως της υποψηφιότητας του Φρέντη Μπελέρη, η Νέα Δημοκρατία ευελπιστεί σε συσπείρωση στις ευρωεκλογές της 9ης Ιουνίου. Παρόλα αυτά στο Μαξίμου προσπαθούν να λύσουν τα μαθηματικά της κάλπης και διαπιστώνουν ότι ο στόχος του 30% και πάνω δεν είναι καθόλου εύκολος. Στην εξίσωση των ευρωεκλογών η ΝΔ έχει ειδικότερα να αντιμετωπίσει τρεις “αγνώστους Χ” όσον αφορά στη συμπεριφορά των δικών της ψηφοφόρων. Ενώ κρίσιμο είναι και πόσα κόμματα θα μπουν στην Ευρωβουλή, αλλά και τα ποσοστά της αντιπολίτευσης. Το πρώτο κρίσιμο κοινό, στο οποίο στρέφει πλέον την προσοχή του το Μαξίμου, είναι οι σκληροί δεξιοί ψηφοφόροι, που φλερτάρουν με την ψήφο διαμαρτυρίας κυρίως λόγω της θεσμοθέτησης του γάμου των ομόφυλων ζευγαριών. Αυτό το κομμάτι ψηφοφόρων βλέπει επίσης με καχυποψία την εξωτερική πολιτική της κυβέρνησης Μητσοτάκη και ειδικά το διάλογο με την Τουρκία. Μένει να φανεί εάν ένας Μπελέρη μπορεί να φέρει την άνοιξη τον Ιούνιο για τη ΝΔ εν προκειμένω. Αναμένεται σε κάθε περίπτωση η υποψηφιότητα Μπελέρη να ανακόψει τις διαρροές από τη ΝΔ προς τα δεξιά. Αλλά δεν είναι σαφές εάν επιπλέον θα φέρει πίσω όσους ήδη έχουν διαβεί τον ακροδεξιό Ρουβικώνα. Το δεύτερο κρίσιμο κοινό είναι οι παραδοσιακοί νεοδημοκράτες, που δεν ενοχλούνται τόσο από το γάμο των ομόφυλων ζευγαριών, όσο από τα ανοίγματα προς το ΠΑΣΟΚ. Στη γκρίνια για μεγάλο ποσοστό πασοκογενών στην κυβέρνηση και δη σε κρίσιμα πόστα, ήρθε να προστεθεί η μουρμούρα για τους πέντε υποψήφιους ευρωβουλευτές που έχουν περάσει από το ΠΑΣΟΚ. Πρόκειται για ψηφοφόρους κυρίως μεγαλύτερης ηλικίας, που δηλώνουν ότι “ο δεξιός λαός δεν ξεχνά τι σημαίνει ΠΑΣΟΚ”. Άλλωστε για εκείνους το ΠΑΣΟΚ ήταν ο μεγάλος αντίπαλος της ΝΔ τις δεκαετίες του ’80 και του ’90. Και ούτε η συγκυβέρνηση Σαμαρά- Βενιζέλου τους έκανε να ξεχάσουν. Το κοινό αυτό βέβαια δεν θεωρείται τόσο πιθανό να πάει σε ψήφο διαμαρτυρίας, αλλά ενδέχεται απλώς να μην ψηφίσει στις ευρωεκλογές. Η αποχή παραδοσιακών νεοδημοκρατών μπορεί όμως να αποδειχθεί καθοριστική. Ιδιαίτερα από τη στιγμή που η στρατηγική προσέλκυσης κεντρώων ψηφοφόρων απέδωσε ό,τι απέδωσε, αλλά οι ροές από το ΠΑΣΟΚ προς τη ΝΔ έχουν ανακοπεί από το κόμμα του Ανδρέα Λοβέρδου. Στο παραδοσιακό γαλάζιο ακροατήριο λοιπόν απευθύνεται σε μεγάλο βαθμό η στρατηγική με την επαναφορά του πυρσού στο επετειακό σήμα της ΝΔ για το συνέδριο με αφορμή τα 50 χρόνια από την ίδρυση της. Αλλά και το αφήγημα περί σταθερότητας. Ο τρίτος “άγνωστος Χ” στη γαλάζια εκλογική εξίσωση είναι οι ελεύθεροι επαγγελματίες και το κοινό που αυτοπροσδιορίζεται ως μεσαία τάξη. Το φορολογικό των ελεύθερων επαγγελματιών μπορεί να ψηφίστηκε και να ξεχάστηκε από την επικαιρότητα. Δεν το έχουν ξεχάσει όμως, σύμφωνα με αναλύσεις, οι ίδιοι οι ελεύθεροι επαγγελματίες. Υπενθυμίζεται ότι πρόκειται για μία εκλογική ομάδα, η οποία στις διπλές εκλογές του 2023 ψήφισε κατά πλειοψηφία ΝΔ. Η λεγόμενη “μεσαία τάξη” θεωρείται δε ότι έκρινε σε σημαντικό βαθμό και τις εθνικές εκλογές του 2023 αλλά και του 2019. Στο γαλάζιο επιτελείο ανησυχούν επομένως για το εάν και σε ποιο ποσοστό θα επιλέξουν αποχή ή και άλλο κόμμα οι συγκεκριμένοι ψηφοφόροι. Εκτιμούν όμως ότι τόσο το αφήγημα της σταθερότητας, όσο και η κατά τα λοιπά μείωση φόρων συνολικά, μπορεί να ανακόψει τις διαρροές. Η ΝΔ επισήμως φυσικά αποφεύγει να θέσει πήχη και αριθμητικό στόχο για τις ευρωεκλογές. Αποτελεί όμως κοινή παραδοχή στο γαλάζιο στρατόπεδο ότι το βράδυ της 9ης Ιουνίου το ποσοστό της ΝΔ πρέπει να έχει τον αριθμό τρία μπροστά. Ποσοστό πάνω από 30% θα επιτρέψει στον Κυριάκο Μητσοτάκη να θεωρήσει ότι έλαβε έμμεση νέα στήριξη. Ποσοστό από 29% και κάτω θα δημιουργήσει πολιτικές εντυπώσεις. Το πρόβλημα είναι ότι τα νούμερα δεν βγαίνουν εύκολα για το 30%. Καθοριστικό είναι βέβαια πόσα μικρά κόμματα θα μπουν στην Ευρωβουλή, αλλά και το αθροιστικό ποσοστό των κομμάτων που δεν θα πιάσουν το όριο του 3% και άρα δεν θα εκλέξουν ευρωβουλευτή. Σημειωτέον ότι στις ευρωεκλογές του 2019 το ποσοστό των κομμάτων που έμειναν εκτός Ευρωβουλής άγγιξε το 21%. Οι ευρωεκλογές άλλωστε από τη φύση τους συνήθως ευνοούν τα μικρότερα κόμματα. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Χριστίνα Μπόμπα: Οι γυμνές της πόζες και ο οχετός του διαδικτύου",
        "body": "Η Χριστίνα Μπόμπα δημοσίευσε φωτογραφίες στις οποίες ποζάρει γυμνή στη θάλασσα και οι “ηθικολόγοι του διαδικτύου” βρήκαν για άλλη μια φορά την ευκαιρία να εκφράσουν τον σεξισμό τους. Μια σειρά από φωτογραφίες στις οποίες ποζάρει γυμνή στη θάλασσα δημοσίευσε η Χριστίνα Μπόμπα στα social media, με αρκετούς από τους χρήστες του διαδικτύου να σχολιάζουν αρνητικά τη δημοσίευσή της, εκφράζοντας μισογυνιστικές και πατριαρχικές αντιλήψεις. Συγκεκριμένα, η γνωστή influencer και content creator ανήρτησε στον προσωπικό της λογαριασμό στο Instagram ορισμένα καρέ από επαγγελματία φωτογράφο, στα οποία ξαπλώνει στην παραλία, αφήνοντας ακάλυπτη, κυρίως, την πλάτη της. “Σήμερα πήγαμε στη θάλασσα να φωτογραφίσουμε μαγιό… αλλά τελικά τα βγάλαμε… γιατί μεταξύ των λήψεων μας έπιασε το δημιουργικό μας με τον @georgediamantis” έγραψε στη λεζάντα της ανάρτησής της η Χριστίνα Μπόμπα, η οποία μοιράζεται πολλές φωτογραφίες και βίντεο από την καθημερινότητά της. Οι συγκεκριμένες φωτογραφίες έχουν μια καλλιτεχνική διάθεση και αποπνέουν ανεμελιά του καλοκαιριού, ενώ τα γυμνά σημεία του σώματός της, τα οποία αφήνει εκτεθειμένα, είναι ελάχιστα, Μάλιστα, ακόμη και μαγιό να φορούσε, πάλι θα φαίνονταν.    A post shared by Christina Bompa Tanimanides (@chrismpo) \n Τα γυμνά καρέ της Χριστίνας Μπόμπα, προκάλεσαν πλήθος αντιδράσεων κάτω από την ανάρτηση, με αρκετούς χρήστες να σχολιάζουν αρνητικά την απόφασή της να φωτογραφηθεί κατ’ αυτόν τον τρόπο, χαρακτηρίζοντας την πράξη της ανήθικη. Τα περισσότερα επικεντρώθηκαν στο γεγονός ότι είναι μητέρα δύο παιδιών, λες και η ιδιότητα αυτή σου στερεί κάθε άλλο στοιχείο της προσωπικότητάς σου ή λες και απαγορεύεται να δείξεις το σώμα σου, γιατί είναι κακό. “Σεβασμός στα παιδιά σου”, “Λυπάμαι τα παιδιά σου” ήταν ορισμένα από τα σχόλια. Δεν έλειψαν, επίσης, τα χυδαία σχόλια που έκανα λόγο για “ξεβράκωμα” και αυτά με τις άκρως πατριαρχικές αντιλήψεις, που αναφέρονταν στο ότι θα έπρεπε να ντρέπεται γιατί “είναι παντρεμένη γυναίκα” ή στο ότι αυτό το “ιδιωτικό περιεχόμενο” θα έπρεπε “να το δείχνει στον άντρα της”. Άλλοι πάλι, αναφέρθηκαν στο γεγονός ότι ο φωτογράφος την είδε γυμνή κατά τη διάρκεια της φωτογράφισης. Ζούμε στο 2024 και κάποιοι ακόμα δαιμονοποιούν το γυμνό σώμα, που στην συγκεκριμένη περίπτωση, μάλιστα, δεν παρουσιάστηκε καθόλου πρόστυχα. Τα στερεότυπα και οι προκαταλήψεις καλά κρατούν, παρά τις μάχες του φεμινιστικού κινήματος. Το χειρότερο είναι πως αρκετά απ’ τα σχόλια αυτά γράφτηκαν από γυναίκες, με τον εσωτερικευμένο σεξισμό-μισογυνισμό να βρίσκει έδαφος, εκεί που θα έπρεπε να υπάρχει αλληλο-υποστήριξη και κοινή διεκδίκηση του δικαιώματος στην αυτοδιάθεση. Σε ένα απ’ τα σχόλια, πάντως, η Χριστίνα Μπόμπα απάντησε αποστομωτικά: “Μήπως να απενοχοποιούσαμε λίγο το γυμνό και τις σεμνοτυφίες και να ασχολούμασταν περισσότερο με τα ταμπού και τις προκαταλήψεις;”. Σημειώνεται πως δεν είναι η πρώτη φορά που η influencer βρέθηκε στο στόχαστρο των “ηθικολόγων του διαδικτύου”, αφού είχε σχολιαστεί αρνητικά και για ορισμένες (ντυμένες!) φωτογραφίες με ντεκολτέ, μόνο και μόνο επειδή είναι μητέρα. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πώς θα μοιάζει η Ευρώπη μετά τη διεύρυνση",
        "body": "Η διεύρυνση της Ευρωπαϊκής Ένωσης αποτελεί βασικό της στόχο, προκειμένου να επενδύσει περεταίρω στην επιρροή, την ασφάλεια και την οικονομική ανάπτυξη τόσο της Ένωσης, όσο και των κρατών μελών. Ποιες είναι οι χώρες που έχουν υποβάλει αίτηση ένταξης; Γιατί υπάρχουν μεγάλες καθυστερήσεις σε κάποιες από τις αιτήσεις που εκκρεμούν; Και πώς θα μοιάζει η Ευρωπαϊκή Ένωση μετά την ένταξή τους; SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Θεσσαλονίκη Ειδήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Χρηματιστήριο | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μουσική | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ανάπηροι, ναι. Ήρωες, όχι",
        "body": "Η Ραφαέλα Φουρναράκη και ο Κώστας Κριτζιλάκης, και οι δύο εκ γενετής ανάπηροι, άνοιξαν την πόρτα του σπιτιού τους για να μάς μιλήσουν για τη ζωή και την καθημερινότητά τους. Οι δυο τους ζουν στο κέντρο της Αθήνας. Στην πόλη των διαλυμένων πεζοδρομίων και των ανύπαρκτων υποδομών, στην πόλη που θεωρείς ότι μάλλον δεν υπάρχουν ανάπηροι, γιατί πολύ απλά δεν τους βλέπεις, επειδή η προσβασιμότητα στους δρόμους, στις δημόσιες υπηρεσίες και στα καταστήματα δεν υπάρχει ή είναι ελλιπής και προβληματική. Όπως εξηγούν στην κάμερα του NEWS 24/7, οι ανάπηροι, παρά τα μεγάλα εμπόδια προσβασιμότητας που αντιμετωπίζουν στην Ελλάδα, μπορούν να έχουν μια φυσιολογική, λειτουργική ζωή, καταρρίπτοντας διαδεδομένες και σχεδόν εδραιωμένες κοινωνικές πεποιθήσεις, όπως ότι οι άνθρωποι με κινητική βλάβη είναι δυστυχισμένοι, ότι δεν έχουν κοινωνική και προσωπική ζωή, ότι δεν διασκεδάζουν, ότι δεν κάνουν σεξ. Το ζευγάρι θέλησε να μοιραστεί στο βίντεο του NEWS 24/7 το πώς ζει, το πώς αντιμετωπίζεται από τους ανθρώπους, το πώς αντεπεξέρχεται στις δυσκολίες μιας αφιλόξενης πόλης απέναντι στα άτομα με κινητική βλάβη. Οι δυο τους μιλούν για το τι σημαίνει να είσαι ανάπηρος στην Ελλάδα, ξεκαθαρίζοντας πως δεν είναι ούτε ήρωες, ούτε κάτι ξεχωριστό, ούτε όμως και καημένοι. CREDITS Δημοσιογραφική Έρευνα: Πάνος Κωδωνάς\nΚάμερα – Μοντάζ: Ιωάννα Σπανού\nArt Director: Γρηγόρης Κολλάρος\nMotion Designer: Σμαρώ Σαχπαζίδου\nEditorial Director: Σταύρος Διοσκουρίδης SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πολιτική Απορρήτου | News 24/7",
        "body": "Η ανώνυμη εταιρεία με την επωνυμία «24 MEDIA ΜΟΝΟΠΡΟΣΩΠΗ ΑΝΩΝΥΜΗ ΕΤΑΙΡΕΙΑ ΨΗΦΙΑΚΩΝ ΕΦΑΡΜΟΓΩΝ Α.Ε.» (εφεξής «24 MEDIA»), που εδρεύει στην Καλλιθέα Αττικής επί της Λεωφόρου Συγγρού αρ. 162-166, με αρ. Γ.Ε.ΜΗ 398150100, ως ιδιοκτήτρια του παρόντος διαδικτυακού τόπου (εφεξής ο «Διαδικτυακός Τόπος») θα ήθελε να ενημερώσει τους επισκέπτες/χρήστες/μέλη της (εφ’ εξής: «Χρήστες») αναφορικά με το είδος και το σύνολο των πληροφοριών που τυχόν συλλέγει και επεξεργάζεται ως Υπεύθυνος Επεξεργασίας Προσωπικών Δεδομένων κατά την επίσκεψή και περιήγησή τους στον παρόντα Διαδικτυακό Τόπο και να τους διαβεβαιώσει ότι τυχόν επεξεργασία των προσωπικών τους δεδομένων γίνεται με γνώμονα πάντα το συμφέρον των χρηστών, τηρουμένων των αρχών της νομιμότητας, διαφάνειας, ακρίβειας, διαθεσιμότητας και ακεραιότητας σε όλες τις εκφάνσεις της, καθώς και ότι εναρμονιζόμενη πλήρως με τον Ευρωπαϊκό Κανονισμό Προστασίας Προσωπικών Δεδομένων 2016/679 (εφεξής «GDPR») και τον εφαρμοστικό Νόμο 4624/2019, εφαρμόζει τα Κατάλληλα Τεχνικά και Οργανωτικά Μέτρα (Κ.Τ.Ο.Μ.) για να προστατεύσει τα προσωπικά σας δεδομένα και να διασφαλίσει την ιδιωτικότητά σας, γεγονός ύψιστης σημασίας και προτεραιότητας για αυτήν. Διαβάζοντας παρακάτω θα είστε πλήρως ενημερωμένοι για τον τρόπο με τον οποίο επεξεργαζόμαστε τα προσωπικά σας δεδομένα (συλλογή, διαχείριση, χρήση, αποθήκευση, διαβίβαση προς τρίτους, προστασία), για το χρονικό διάστημα τήρησης αυτών, καθώς και για τα δικαιώματα τα οποία μπορείτε να ασκήσετε οποιαδήποτε στιγμή σχετικά με τα προσωπικά σας δεδομένα. Τι είναι τα Προσωπικά Δεδομένα: Είναι κάθε πληροφορία που αφορά ταυτοποιημένο ή ταυτοποιήσιμο φυσικό πρόσωπο («υποκείμενο των δεδομένων»)· το ταυτοποιήσιμο φυσικό πρόσωπο είναι εκείνο του οποίου η ταυτότητα μπορεί να εξακριβωθεί, άμεσα ή έμμεσα, ιδίως μέσω αναφοράς σε αναγνωριστικό στοιχείο ταυτότητας, όπως όνομα, σε αριθμό ταυτότητας, σε δεδομένα θέσης, σε επιγραμμικό αναγνωριστικό ταυτότητας ή σε έναν ή περισσότερους παράγοντες που προσιδιάζουν στη σωματική, φυσιολογική, γενετική, ψυχολογική, οικονομική, πολιτιστική ή κοινωνική ταυτότητα του εν λόγω φυσικού προσώπου. Τι είναι η Επεξεργασία Προσωπικών Δεδομένων: Κάθε πράξη ή σειρά πράξεων που πραγματοποιείται με ή χωρίς τη χρήση αυτοματοποιημένων μέσων, σε δεδομένα προσωπικού χαρακτήρα ή σε σύνολα δεδομένων προσωπικού χαρακτήρα, όπως η συλλογή, η καταχώριση, η οργάνωση, η διάρθρωση, η αποθήκευση, η προσαρμογή ή η μεταβολή, η ανάκτηση, η αναζήτηση πληροφοριών, η χρήση, η κοινολόγηση με διαβίβαση, η διάδοση ή κάθε άλλη μορφή διάθεσης, η συσχέτιση ή ο συνδυασμός, ο περιορισμός, η διαγραφή ή η καταστροφή.Στους χρήστες μας που επισκέπτονται τον Διαδικτυακό Τόπο μπορεί υπό προϋποθέσεις να ζητηθεί να μας γνωστοποιήσουν προσωπικά τους δεδομένα (π.χ. κατά την εγγραφή σας στα newsletters μας ή στη φόρμα επικοινωνίας σας με εμάς, σας ζητούμε το όνομα, το e mail, τη διεύθυνση και το τηλέφωνό σας προκειμένου να μπορέσουμε να επικοινωνήσουμε μαζί σας). Στους χρήστες μας που επισκέπτονται τον Διαδικτυακό Τόπο μπορεί υπό προϋποθέσεις να ζητηθεί να μας γνωστοποιήσουν προσωπικά τους δεδομένα (π.χ. κατά την εγγραφή σας στα newsletters μας ή στη φόρμα επικοινωνίας σας με εμάς, σας ζητούμε το όνομα, το e mail, τη διεύθυνση και το τηλέφωνό σας προκειμένου να μπορέσουμε να επικοινωνήσουμε μαζί σας). Σε καμία περίπτωση δεν συλλέγονται προσωπικά δεδομένα ανηλίκων παρά μόνο κατόπιν της ρητής συγκατάθεσης των ασκούντων τη γονική μέριμνα αυτών. Κατά την περιήγησή σας στον Διαδικτυακό Τόπο αναγνωρίζετε ανεπιφύλακτα και χωρίς περιορισμούς ότι έχετε διαβάσει, κατανοήσει και αποδεχτεί την πολιτική απορρήτου καθώς και την χρήση cookies. Το cookie είναι ένα αρχείο το οποίο αποθηκεύεται στον υπολογιστή, το κινητό σας τηλέφωνο ή το tablet σας όταν επισκέπτεστε οποιονδήποτε Διαδικτυακό Τόπο και ενδεικτικά ενδέχεται να αποθηκεύει πληροφορίες σχετικές: Ο Διαδικτυακός Τόπος μας κάνει χρήση cookies, πρωτίστως, με σκοπό τη βελτίωση της εμπειρίας του χρήστη και την παροχή των υψηλότερης δυνατής ποιότητας υπηρεσιών προς τους χρήστες μας. Δεν είστε υποχρεωμένοι να δέχεστε cookies και ως εκ τούτου μπορείτε ως επιπλέον μέτρο, να τροποποιήσετε το πρόγραμμα περιήγησης (browser), έτσι ώστε να μην δέχεται cookies. Το πρόγραμμα περιήγησης που χρησιμοποιείτε για να σερφάρετε στο διαδίκτυο όχι μόνο σας επιτρέπει να δείτε τα cookies που έχετε, αλλά και σας επιτρέπει να ελέγχετε τη χρήση τους. Μπορείτε να τα ελέγχετε, επιτρέποντάς τα ή διαγράφοντάς όλα ή κάποια από αυτά. Μπορείτε επίσης να ρυθμίσετε το πρόγραμμα περιήγησής ώστε να μην δέχεται cookies από κανένα διαδικτυακό τόπο. Επίσης μπορείτε να ρυθμίσετε τον browser έτσι ώστε να ζητάει την συγκατάθεσή σας πριν δεχτεί κάποιο cookie στην συσκευή σας. Αυτό σας δίνει τον πλήρη έλεγχο των cookies, έχει όμως το μειονέκτημα της επιβράδυνσης της περιήγησής σας στο διαδίκτυο. Θα πρέπει να τονιστεί ότι υπάρχουν διαφορετικά επίπεδα ελέγχου των cookies. Έχετε την δυνατότητα μέσω του browser σας να επιλέξετε να μην λαμβάνετε cookies τρίτων μερών ή cookies συμπεριφορικής διαφήμισης. Σε μερικούς περιηγητές μπορείτε ακόμα και να αποκλείετε συγκεκριμένες εταιρείες από τις οποίες δεν επιθυμείτε να λαμβάνετε cookie. Μπορείτε να διαχειριστείτε τα cookies του Διαδικτυακού μας Τόπου αναλυτικά και ξεχωριστά για κάθε περίπτωση στην παρακάτω λίστα:     Για να διαχειριστείτε τα cookies σας, παρακαλούμε επιλέξτε τον browser σας από την παρακάτω λίστα και ακολουθήστε τις οδηγίες: Mobile devices: Τα Προσωπικά Δεδομένα των χρηστών του Διαδικτυακού Τόπου τα οποία δίδονται μέσω αυτών ή μέσω συνδεδεμένων εφαρμογών δύνανται να χρησιμοποιηθούν για τους σκοπούς που αναφέρονται στην παρούσα ή στις συνδεδεμένες εφαρμογές, δηλαδή για: Με την εγγραφή των χρηστών του Διαδικτυακού Τόπου στα newsletters, οι χρήστες αποδέχονται, έχοντας δώσει τη ρητή συγκατάθεσή τους, να λαμβάνουν την ενημέρωση που θα τους παρέχουμε τόσο για την πορεία της επίκαιρης ειδησεογραφίας, όσο και για τυχόν διαγωνισμούς ή/και δώρα συνεπεία συμμετοχής σε αυτούς. Υπάρχει η περίπτωση διαβίβασης των δεδομένων των χρηστών σε τρίτους/συνεργάτες μας που ενεργούν κατ’ εντολήν μας (εκτελούντες την επεξεργασία) και έχει βεβαιωθεί ότι πληρούν τις προϋποθέσεις προστασίας προσωπικών δεδομένων εφαρμόζοντας παράλληλη πολιτική προστασίας με τη δική μας. Η 24 MEDIA σε καμία περίπτωση και για κανένα λόγο δεν θα προβεί σε ανακοίνωση ή γνωστοποίηση των προσωπικών δεδομένων των χρηστών του Διαδικτυακού Τόπου παρά μόνο εάν έχει την ελεύθερη και ρητή συγκατάθεση αυτών για να το πράξει ή αν επιβάλλεται αυτό λόγω ύπαρξης αντίστοιχης υποχρέωσης συμμόρφωσης προς τους εκάστοτε ισχύοντες κανόνες δικαίου και πάντα προς τη συγκεκριμένη αρχή την οποία θα ορίζει ο Νόμος. Η 24MEDIA: ΑΣΦΑΛΕΙΑ ΤΩΝ ΠΡΟΣΩΠΙΚΩΝ ΔΕΔΟΜΕΝΩΝ Η 24 MEDIA λαμβάνει συνεχώς όλα εκείνα τα Κατάλληλα Τεχνικά και Οργανωτικά Μέτρα (Κ.Τ.Ο.Μ.) για να προστατεύσει τα προσωπικά σας δεδομένα και την ιδιωτικότητά σας. Η πρόσβαση σε προσωπικά δεδομένα είναι αυστηρά περιορισμένη στο προσωπικό της 24 MEDIA και ισχύουν αυστηροί κανόνες επαγγελματικού απορρήτου, εμπιστευτικότητας και εχεμύθειας. Η όποια διαδικασία επεξεργασίας των προσωπικών σας δεδομένων διεξάγεται από εξουσιοδοτημένα άτομα με τρόπο κατά τον οποίο εναρμονίζεται πλήρως προς τους κανόνες και τις διαδικασίες που επιτάσσει η Νομοθεσία, εξασφαλίζοντας την ασφάλεια των προσωπικών σας δεδομένων και την προστασία αυτών από κάθε μη εξουσιοδοτημένη πρόσβαση και χρήση, παραποίηση, απώλεια/κλοπή ή καταστροφή. Η Παρούσα Πολιτική Απορρήτου & Προστασίας Προσωπικών Δεδομένων δεν ισχύει στην περίπτωση που συνδεθείτε μέσω του παρόντος Διαδικτυακού Τόπου σε κάποιον άλλο Διαδικτυακό Τόπο για την επεξεργασία που μπορεί να γίνεται από τον άλλο Διαδικτυακό Τόπο και για την οποία δεν είμαστε υπεύθυνοι. Για το λόγο αυτό σας προτρέπουμε να ανατρέχετε στην Πολιτική Απορρήτου & Προστασίας Προσωπικών Δεδομένων κάθε Διαδικτυακού Τόπου στον οποίο περιηγείστε. ΔΙΑΡΚΕΙΑ ΤΗΡΗΣΗΣ ΤΩΝ ΠΡΟΣΩΠΙΚΩΝ ΔΕΔΟΜΕΝΩΝ Τα προσωπικά δεδομένα των χρηστών διατηρούνται για όσο χρονικό διάστημα διαρκεί ο νόμιμος σκοπός της επεξεργασίας για την οποία είχαν συλλεγεί αρχικά κατόπιν της ελεύθερης συγκατάθεσής των χρηστών. ΔΙΚΑΙΩΜΑΤΑ ΤΩΝ ΧΡΗΣΤΩΝ Η 24 MEDIA ως υπεύθυνος επεξεργασίας των προσωπικών σας δεδομένων, σας παρέχει τη δυνατότητα, συμμορφούμενη πλήρως με τις διατάξεις του GDPR και του εφαρμοστικού Νόμου 4624/2019, να ασκήσετε τα δικαιώματα που προβλέπονται: Οι χρήστες μπορούν να ασκήσουν όλα τα δικαιώματα που τους παρέχονται στο πλαίσιο του GDPR, του εφαρμοστικού Νόμου 4624/2019 και του ευρύτερου νομοθετικού πλαισίου απευθυνόμενοι εγγράφως προς τούτο στην 24 MEDIA είτε αποστέλλοντας ταχυδρομική επιστολή στη διεύθυνση της έδρας της, είτε τηλεφωνικά στο 211 777 8040, είτε με μήνυμα ηλεκτρονικού ταχυδρομείου (e mail) στην ηλεκτρονική διεύθυνση [email protected]. Εντός του ευλόγου χρονικού διαστήματος του ενός (1) μηνός από τη λήψη του αιτήματός σας η 24 MEDIA θα σας απαντήσει αιτιολογημένα για την αποδοχή ή απόρριψη του αιτήματός σας ή των αιτημάτων σας εάν είναι περισσότερα του ενός. Σε κάθε περίπτωση που θεωρείτε ότι παραβιάζονται τα προσωπικά σας δεδομένα και θίγονται με οποιονδήποτε τρόπο τα δικαιώματά σας κατ’ απόκλιση της εκ του Νόμου εκπορευόμενης υποχρέωσής μας για το αντίθετο ή αν δεν σας ικανοποιήσει η αιτιολογία της απάντησης που θα λάβετε περί αποδοχής ή απόρριψης του αιτήματός σας ή των αιτημάτων σας, μπορείτε να υποβάλετε καταγγελία στην Αρχή Προστασίας Δεδομένων Προσωπικού Χαρακτήρα (Κηφισίας 1-3, Τ.Κ. 115 23, Αθήνα, Τηλεφωνικό Κέντρο: 210 6475600, Fax: +30-210 6475628, email: www.dpa.gr). ΕΠΑΝΑΦΟΡΑ ΡΥΘΜΙΣΕΩΝ ΑΠΟΡΡΗΤΟΥ Σε περίπτωση που επιθυμείτε να αλλάξετε τις ρυθμίσεις απορρήτου που είχατε δηλώσει στο παρελθόν για τον ιστότοπο, μπορείτε να πατήσετε αυτόν τον σύνδεσμο ώστε να εμφανιστεί ξανά το παράθυρο ρυθμίσεων και να προχωρήσετε στις αλλαγές που επιθυμείτε SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Θεσσαλονίκη: 6χρονο παιδί παρασύρθηκε από ηλεκτρικό πατίνι",
        "body": "Στο νοσοκομείο “Παπαγεωργίου” της Θεσαλονίκης μεταφέρθηκε 6χρονο παιδί, καθώς παρασύρθηκε από ηλεκτρικό πατίνι. Ένα 6χρονο παιδί παρασύρθηκε από ηλεκτρικό πατίνι, το μεσημέρι του Σαββάτου (20/4), στο κέντρο της Θεσσαλονίκης. Όπως μεταδίδει το thestival.gr, το συμβάν έγινε στη συμβολή της Αριστοτέλους με τη Λεωφόρο Νίκης, λίγο μετά τις 13:00. Επί τόπου έσπευσαν δυνάμεις της ΕΛ.ΑΣ. και ασθενοφόρο του ΕΚΑΒ, το οποίο παρέλαβε τον ανήλικο και τον μετέφερε στο νοσοκομείο “Παπαγεωργίου“. Οι ίδιες πληροφορίες αναφέρουν ότι δεν έχει τραυματιστεί σοβαρά. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "bwin και Περιστέρι bwin: Μαζί για το όνειρο στο Final Four του Basketball Champions League!",
        "body": "Μια συγκλονιστική πορεία, μία ιστορική διάκριση, ένας τεράστιος άθλος! Το Περιστέρι bwin προκρίθηκε στο Final Four του Basketball Champions League και το βραβευμένο στοιχηματικό brand «ταξιδεύει» μαζί του στον δρόμο με προορισμό την κορυφή. Την ιστορία τη γράφουν οι παρέες και αυτή των Δυτικών Προαστείων μπορεί να υπερηφανεύεται πως τα δικά της κατορθώματα μπήκαν στο βιβλίο των μεγάλων επιτυχιών του ελληνικού μπάσκετ. Το Περιστέρι bwin από το βράδυ της Τρίτης ανήκει στην elite των ομάδων με παρουσία σε Final Four ευρωπαϊκής διοργάνωσης και ο Βασίλης Σπανούλης μπορεί να καυχιέται πως συγκαταλέγεται ήδη στους κορυφαίους τεχνικούς που έχουν περάσει από τον πάγκο του συλλόγου. Η bwin, περήφανος Ονομαστικός Χορηγός της ΚΑΕ Περιστέρι bwin, πανηγυρίζει μαζί με τους «Πρίγκιπες της δυτικής όχθης» μια πρωτόγνωρη επιτυχία. Ένα επίτευγμα που έβγαλε χιλιάδες Περιστεριώτες στους δρόμους της πόλης και χάρισε στην ελληνική καλαθοσφαίριση μία ακόμα μεγάλη στιγμή. Η ομάδα του Βασίλη Σπανούλη με πίστη, αφοσίωση στο στόχο και υπομονή έκανε το αδύνατο να μοιάζει δυνατό, «εξολοθρεύοντας» την κάτοχο του τίτλου Βόννη. Έτσι για μία ακόμη φορά αυτή τη διετία «έσπασε» το ταβάνι της, παίρνοντας μία σπουδαία πρόκριση στις τέσσερις κορυφαίες ομάδες του Basketball Champions League! Αυτή η παρέα από τα Δυτικά Προάστια έγραψε το δικό της μύθο κι αποτελεί πηγή έμπνευσης για μία ολόκληρη πόλη και το ελληνικό μπάσκετ. Πάθος για το άθλημα, την αγάπη για τη «γειτονιά», το Περιστέρι bwin πέρασε στην ιστορία. Οι «Πρίγκιπες της δυτικής όχθης» δίδαξαν ήθος κι έδειξαν πως το μπάσκετ για το Περιστέρι είναι κάτι… μοναδικό, κάνοντας πράξη το σύνθημα «για την πόλη και τη φανέλα». Δύο χρόνια επιτυχίες, δύο χρόνια με την bwin στη φανέλα, ως Ονομαστικός Χορηγός και οι Περιστεριώτες απέδειξαν πως ξέρουν να ξεπερνούν τις προκλήσεις, να ανεβάζουν διαρκώς τον πήχη και να χαρίζουν στιγμές μοναδικές σε όλους τους φίλους του μπάσκετ. Το 2000 το Περιστέρι πετύχαινε την πρώτη του νίκη στη EuroLeague επικρατώντας στην έδρα της Εστουδιάντες με 91-86. Έπειτα από 24 χρόνια ήρθε μια ακόμα ιστορική επιτυχία, μία πιο λαμπερή, μία πιο συγκλονιστική, αυτή της πρόκρισης στο Final Four! Το Περιστέρι bwin έγινε η δεύτερη ομάδα που κερδίζει το εισιτήριο για τους «4» του Basketball Champions League, που θα φιλοξενηθεί στο Βελιγράδι και σε αυτόν τον άθλο είχε σύμμαχο το κορυφαίο στοιχηματικό brand. H bwin για δεύτερη διαδοχική σεζόν αποτελεί τον συνοδοιπόρο της ομάδας, μοιράζεται μαζί της, τις αξίες του ευ αγωνίζεσθαι, αλλά και τον κοινό σκοπό, ο καθένας να πρωταγωνιστεί στον τομέα του. Οι δύο πλευρές κέρδισαν το χειροκρότημα σε μεγάλες βραδιές, αλλά και την αναγνώριση της μπασκετικής κοινότητας. Η περσινή 3η θέση στο πρωτάθλημα, η παρουσία στον τελικό του Κυπέλλου έβαλαν τον πήχη ακόμα πιο ψηλά και ταβάνι δεν ήταν ούτε η πρόκριση στους «16» του Basketball Champions League. Ο Βασίλης Σπανούλης, θρύλος του ευρωπαϊκού μπάσκετ, εμφύσησε στους παίκτες του τη στόφα του νικητή και το Περιστέρι bwin στο μεγαλύτερο ευρωπαϊκό του ραντεβού – μέχρι το επόμενο – απέδειξε πως αυτή η ιστορική φανέλα παραμένει βαριά. Το κορυφαίο στοιχηματικό brand και οι «Πρίγκιπες» συνεχίζουν μαζί με το βλέμμα σε νέες υψηλές «πτήσεις» δόξας. Το Final Four του Basketball Champions League στο Βελιγράδι μας περιμένει! Αυτή η κοινή πορεία, Περιστερίου και bwin ήρθε να προστεθεί σε άλλες σπουδαίες συνεργασίες του βραβευμένου στοιχηματικού brand, που συνεχίζει να στηρίζει έμπρακτα και σταθερά το ελληνικό κι ευρωπαϊκό μπάσκετ. Εξάλλου, η bwin αποτελεί εδώ και έξι συναπτά έτη τον Μεγάλο Χορηγό της ΚΑΕ Ολυμπιακός. Κάτι που σημαίνει ότι το διεθνές brand «βλέπει» τις δύο μπασκετικές του «οικογένειες» στα Playoffs της EuroLeague και στο Final Four του Basketball Champions League! Παράλληλη η bwin μέσω της πολυετούς της συνεργασίας με τη Euroleague, είναι ο Επίσημος Εθνικός Χορηγός της EuroLeague και του EuroCup. bwin και Περιστέρι bwin ετοιμάζονται για νέες προκλήσεις στο Final Four του Βελιγραδίου. Μαζί πετάμε για το όνειρο! 21+ | ΑΡΜΟΔΙΟΣ ΡΥΘΜΙΣΤΗΣ ΕΕΕΠ | ΚΙΝΔΥΝΟΣ ΕΘΙΣΜΟΥ & ΑΠΩΛΕΙΑΣ ΠΕΡΙΟΥΣΙΑΣ| ΓΡΑΜΜΗ ΒΟΗΘΕΙΑΣ ΚΕΘΕΑ: 210 9237777 | ΠΑΙΞΕ ΥΠΕΥΘΥΝΑ Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΕΟΔΥ | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ευρωεκλογές 2024: Τα κόμματα που δήλωσαν τη συμμετοχή τους",
        "body": "Σύμφωνα με το αρμόδιο τμήμα του Αρείου Πάγου, τα κόμματα που επιθυμούν να συμμετάσχουν στις επικείμενες ευρωεκλογές ανέρχονται σε 46. Μεταξύ αυτών και οι Σπαρτιάτες. Στα 46 ανέρχονται τα κόμματα -ανάμεσα τους και οι Σπαρτιάτες- που επιθυμούν να συμμετάσχουν στις επικείμενες ευρωεκλογές της 9ης Ιουνίου 2024, σύμφωνα με το αρμόδιο Τμήμα του Αρείου Πάγου. Η καταληκτική ημερομηνία για την υποβολή των σχετικών δηλώσεων έχει παρέλθει πλέον και το Α’ Τμήμα του ανώτατου δικαστηρίου καλείται να ελέγξει αν τα κόμματα αυτά διαθέτουν όλες τις απαραίτητες προϋποθέσεις ώστε να διεκδικήσουν την ψήφο του ελληνικού λαού. Η τελική ανακήρυξη αναμένεται στις 24 Απριλίου. Να σημειωθεί ότι σχετική δήλωση έχει καταθέσει και το κόμμα των Σπαρτιατών, όπως άλλωστε έχει δικαίωμα. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Άλλο ένα podcast 2.0 | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ελλάδα Ειδήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "S&P: Αναβάθμιση σε θετικό outlook για το ελληνικό αξιόχρεο",
        "body": "Σε αναβάθμιση του outlook του ελληνικού αξιόχρεου σε θετικό από σταθερό προχώρησε η Standard and Poor’s, διατηρώντας την αξιολόγηση επενδυτικής βαθμίδας ΒΒΒ-. Σε αναβάθμιση του outlook του ελληνικού αξιόχρεου σε θετικό από σταθερό προχώρησε η Standard and Poor’s, διατηρώντας την αξιολόγηση επενδυτικής βαθμίδας ΒΒΒ-. O οίκος επισημαίνει ότι η ελληνική κυβέρνηση προωθεί ευρεία ατζέντα δομικών μεταρρυθμίσεων ενώ αντιμετωπίζει μακροχρόνιες αδυναμίες. Παρά την αδυναμία που εμφανίζουν κάποια μακροοικονομικά στοιχεία, όπως σημειώνει, η ανάπτυξη ξεπερνά το μέσο όρο της ευρωζώνης, μια τάση που αναμένεται να συνεχιστεί. Την ίδια στιγμή, το πολύ υψηλό χρέος μειώνεται και θα συνεχίσει να το κάνει εάν επιβεβαιωθούν οι προσδοκίες για δημοσιονομική πειθαρχία και σχετικά υψηλή ονομαστική αύξηση του ΑΕΠ. Συγκεκριμένα ο οίκος προβλέπει ότι το ελληνικό ΑΕΠ θα ενισχυθεί κατά ένα μέσο 2,4% την περίοδο 2024-27, αντανακλώντας την ενίσχυση των επενδύσεων μέσω και των κεφαλαίων του Ταμείου Ανάκαμψης, τη βελτιωμένη κατάσταση των νοικοκυριών και των τραπεζών αλλά και το ότι η ελληνική οικονομία είναι ακόμη 22% μικρότερη από ότι πριν την κρίση χρέους. Όπως αναφέρει, το θετικό outlook αντανακλά την προσδοκία ότι η δημοσιονομική πειθαρχία θα συνεχίσει να μειώνει το χρέος, ενώ η ανάπτυξη θα συνεχίσει να υπερβαίνει το μέσο όρο της ευρωζώνης. Ο οίκος θα μπορούσε να αναβαθμίσει την αξιολόγηση εντός των επόμενων 24 μηνών εάν ο λόγος χρέους προς ΑΕΠ υποχωρήσει περαιτέρω για να προσεγγίσει το χρέος χωρών με αντίστοιχη αξιολόγηση. Οι ελληνικές αρχές θα μπορούσαν να το πετύχουν με έναν συνδυασμό οικονομικών μεταρρυθμίσεων που ενισχύουν την ανταγωνιστικότητα, πλήρους ανάπτυξης των κεφαλαίων του Ταμείου Ανάκαμψης και διατηρήσιμων πρωτογενών πλεονασμάτων για μεγάλη χρονική περίοδο. Στον αντίποδα, το rating θα μπορούσε να υποβαθμιστεί εάν οι εξωγενείς ανισορροπίες όπως το αυξημένο έλλειμμα τρεχουσών συναλλαγών, επιδεινωθούν σημαντικά πέραν των προβλέψεων. Αυτό θα μπορούσε να συμβεί εάν οι γεωπολιτικές και εξωγενείς πιέσεις πλήξουν τη χώρα ισχυρότερα των εκτιμήσεων. Σημειώνεται ότι DBRS και Scope ήταν από τους πρώτους που έδωσαν στη χώρα το investment grade στις αρχές Σεπτεμβρίου, με την S&P πρώτη από τους «μεγάλους» που έδωσε την επενδυτική βαθμίδα, για να ακολουθήσει στη συνέχεια και η Fitch. Η αξιολόγηση της Moody’s παραμένει δυο βαθμίδες κάτω από την επενδυτική. «Η περαιτέρω αναβάθμιση της ελληνικής οικονομίας από την Standard & Poor’s μέσα σε πολύ λίγους μήνες (αφού η Ελλάδα ανέκτησε την επενδυτική βαθμίδα οι «προοπτικές» μετατράπηκαν από σταθερές σε θετικές) είναι μία ακόμα απόδειξη ότι οι προσπάθειες της Ελλάδας πιάνουν τόπο» ανέφερε σε ανακοίνωσή του ο υπουργός Οικονομικών Κωστής Χατζηδάκης προσθέτοντας: «Είναι όμως και μία απάντηση σε όσους συνεχώς γκρινιάζουν και προσπαθούν να υποβαθμίσουν τις θετικές εξελίξεις των τελευταίων πέντε ετών: την χωρίς προηγούμενο αύξηση των εξαγωγών, το γεγονός ότι τα τελευταία χρόνια η Ελλάδα έχει σημειώσει ρεκόρ στις άμεσες ξένες επενδύσεις, τη μεγάλη μείωση της ανεργίας κατά επτά ποσοστιαίες μονάδες και το ότι τελευταία έχουμε πενταπλάσιους ρυθμούς ανάπτυξης από τον μέσο όρο της ευρωζώνης. Η αναγνώριση της σημαντικής προόδου από όλους τους διεθνείς οργανισμούς και τους οίκους αξιολόγησης δεν μας εφησυχάζει. Αντίθετα, μας δίνει δύναμη να συνεχίσουμε την προσπάθεια και να προωθήσουμε όλες τις αναγκαίες μεταρρυθμίσεις που θα οδηγήσουν την ελληνική οικονομία ακόμη πιo ψηλά. Προσπερνάμε την μικρόψυχη κριτική και προχωρούμε μπροστά με ταχύτητα και αποφασιστικότητα». Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Άκου Μάνα | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΠΑΣΟΚ | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κόκκαλης: Τσιμεντοποίηση στο Μεγάλο Ρέμα της Ραφήνας, χωρίς καμία αντιπλημμυρική προστασία",
        "body": "Τσιμεντοποίηση στο Μεγάλο Ρέμα της Ραφήνας χωρίς καμία αντιπλημμυρική προστασία, καταγγέλλει ο υποψήφιος ευρωβουλευτής Πέτρος Κόκκαλης. «Για τσιμεντοποίηση στο Μεγάλο Ρέμα της Ραφήνας, τον τελευταίο ποταμό ελεύθερης ροής της Αττικής, χωρίς καμία αντιπλημμυρική προστασία», μίλησε ο ευρωβουλευτής των Πρασίνων και Γραμματέας του κόμματος ΚΟΣΜΟΣ, Πέτρος Κόκκαλης, στην εκδήλωση “Ποτάμια Οικοσυστήματα σε περίοδο Κλιματικής Αλλαγής”, που διοργάνωσε την Παρασκευή η «Κίνηση για την Προστασία & Ανάδειξη του Μεγάλου Ρέματος Ραφήνας». Το έργο, προϋπολογισμού 101 εκατομμυρίων ευρώ, προβλέπει τη διευθέτηση 17 χλμ. της φυσικής κοίτης του ποταμού με τσιμέντο και λιθοδέματα και όπως είπε ο κ. Κόκκαλης «δεν προσφέρει την αντιπλημμυρική προστασία που επαγγέλλεται», ενώ εναντιώνεται στην ευρωπαϊκή νομοθεσία και στην επιστημονική κοινότητα. Επικαλούμενος την νέα πολιτική της Ευρωπαϊκής Τράπεζας Επενδύσεων (ΕΤΕπ), στον απόηχο των πλημμυρών στη Θεσσαλία, είπε ότι για τη χρηματοδότηση των αντιπλημμυρικών έργων στην Ελλάδα, η ΕΤΕπ απαιτεί πλέον λύσεις βασισμένες στη φύση, αντί των γκρίζων υποδομών από σκυρόδεμα και σαραζανέτια (λιθοδέματα), αναγνωρίζοντας ότι αυτές οι υποδομές απέτυχαν κραυγαλέα στη Θεσσαλία». Το έργο ήδη, κατόπιν καταγγελιών πολιτών και φορέων, ελέγχεται από τους ελεγκτικούς μηχανισμούς και των δύο χρηματοδοτριών τραπεζών και τα πορίσματά τους αναμένονται το επόμενο διάστημα. Αρνητική ήταν και απάντηση της Ευρωπαϊκής Επιτροπής σε ερώτηση που κατέθεσε ο γραμματέας του ΚΟΣΜΟΣ, σύμφωνα με την οποία η Επίτροπος Ελίζα Φερέιρα είπε ότι το έργο δεν πληροί τα κριτήρια χρηματοδότησης του επόμενου ΕΣΠΑ. Στο ίδιο σκεπτικό στηρίζονται και τα συμπεράσματα των Ολλανδών στα οποία τονίζεται η ανάγκη αντιπλημμυρικής προστασίας με λύσεις βασισμένες στη φύση. «Παρ’ όλα αυτά η ελληνική κυβέρνηση αγνοεί το πόρισμα που η ίδια παρήγγειλε και επιμένει, σε έργα όπως αυτό της διευθέτησης με τσιμέντο του Μεγάλου Ρέματος Ραφήνας, του τελευταίου ποταμού ελεύθερης ροής της Αττικής». Ο κ. Κόκκαλης επέμεινε ιδιαίτερα στην ανάγκη διαβούλευσης με την τοπική κοινωνία, ως παράγοντα αποτελεσματικότητας.«Δεν υπάρχει διαβούλευση ούτε στο Ταμείο Ανάκαμψης, ούτε στον χωροταξικό σχεδιασμό για τις ΑΠΕ, ούτε στον Θαλάσσιο Χωροταξικό Σχεδιασμό, ούτε στο Εθνικό Στρατηγικό Σχέδιο για την ΚΑΠ, ούτε στο Ταμείο Δίκαιης Μετάβασης, ούτε στη Θεσσαλία.», είπε χαρακτηριστικά. Στην εκδήλωση μίλησαν ο Παναγιώτης Δημόπουλος, καθηγητής Οικολογίας Πανεπιστημίου Πατρών, ο Πέτρος Κόκκαλης, ευρωβουλευτής των Πρασίνων, ο Ξενοφών Κοντιάδης, καθηγητής Δημοσίου Δικαίου Παντείου Πανεπιστημίου και ο Νίκος Χρυσόγελος, αντιδήμαρχος δήμου Αθηναίων για την Κλιματική Διακυβέρνηση και την Κοινωνική Οικονομία. Τη συζήτηση συντόνισε η δημοτική σύμβουλος δήμου Ραφήνας-Πικερμίου, Εμανουέλα Τερζοπούλου. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κασσελάκης για υποψήφιους ΣΥΡΙΖΑ: \"Ένα ψηφοδέλτιο προοδευτικής αριστείας\"",
        "body": "Η ανάρτηση του Στέφανου Κασσελάκη για το ψηφοδέλτιο του ΣΥΡΙΖΑ για τις ευρωεκλογές του 2024. Για «ένα ψηφοδέλτιο Προοδευτικής Αριστείας» κάνει λόγο σε ανάρτησή του ο Στέφανος Κασσελάκης, δηλώνοντας υπερήφανος για τη χθεσινή ημέρα παρουσίασης των υποψηφίων που θα δώσουν τη μάχη των ευρωεκλογών. Ο πρόεδρος του ΣΥΡΙΖΑ-ΠΣ αναφέρει ότι απαρτίζεται από ανθρώπους «που δεν προέκυψαν από συσκέψεις με συμβούλους μου, κομματικές ισορροπίες και προσωπικές σχέσεις, αλλά από εσάς». «Μέσα από μια πρωτοποριακή διαδικασία που έδωσε τη δυνατότητα σε όλες και όλους εσάς να θέσετε υποψηφιότητα, να ψηφιστείτε από τα μέλη και τους φίλους του ΣΥΡΙΖΑ, να πάρετε τον ΣΥΡΙΖΑ στα χέρια» προσθέτει. Ο κ. Κασσελάκης αναφέρει, επίσης, ότι: «Κάτι γίνεται. Κάτι γεννιέται. Ένα κίνημα από κάτω προς τα πάνω. Άνθρωποι που λένε “δεν πάει άλλο” και συντάσσονται με ένα κόμμα για πρώτη φορά». «Θέλουμε καλύτερη ζωή και τη θέλουμε τώρα».  Η δημοσίευση κοινοποιήθηκε από το χρήστη Stefanos Kasselakis (@skasselakis) \n Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "O \"Ρίπλεϊ\" επέστρεψε ασπρόμαυρος στο Netflix- Και είναι υπέροχος",
        "body": "Είδαμε την πολυσυζητημένη σειρά “Ρίπλεϊ” στο Netflix με τον Άντριου Σκοτ στον ομώνυμο ρόλο και σας μεταφέρουμε τις εντυπώσεις μας. Ένας μύθος περιβάλλει την προσωπικότητα του Τομ Ρίπλεϊ του διάσημου ήρωα της Πατρίσια Χάισμιθ που έχει εμπνεύσει κινηματογραφιστές και θεατρικούς σκηνοθέτες. “O ταλαντούχος κύριος Ρίπλεϊ” αποτελεί το πρώτο μυθιστόρημα της σειράς της μετρ των αστυνομικών ιστοριών με ήρωα τον Τομ Ρίπλεϊ, η οποία ξεκίνησε το 1955 και ολοκληρώθηκε το 1990. Το ευρύ δε κινηματογραφόφιλο και τηλεοπτικό κοινό έχει ταυτίσει τον Ματ Ντέιμον με τον Ρίπλει του Άντονι Μιγκέλα (The Talented Mr. Ripley, 1999). Η ταινία αυτή μάλιστα έχει επικρατήσει και θεωρείται ως η “τέλεια” κινηματογραφική εκδοχή του βιβλίου. Σε αυτήν εκτός από τον Ματ Ντέιμον, πρωταγωνιστεί ο Τζουντ Λο στον ρόλο του Ντίκι και η Γκουίνεθ Πάλτροου στον ρόλο της Μαρτζ. \n\n\n\n\nnetflix        \n\n\n Μεγάλο το στοίχημα, λοιπόν, να κάνει κάποιος τον Ρίπλει τηλεοπτική σειρά οχτώ επεισοδίων. O οσκαρικός δημιουργός και σκηνοθέτης της σειράς που προβάλλεται στην πλατφόρμα του Netflix ωστόσο, Steven Zaillian (Η Λίστα του Σίντλερ, American Gangster, The Girl With the Dragon Tattoo, The Irishman, The Gangs of New York, The Night of), όχι μόνο ρίσκαρε, αλλά κατάφερε κάτι μοναδικό. Άφησε στη σκιά την επικρατούσα κινηματογραφική εκδοχή και έφερε στην επιφάνεια μία άλλη, πολύ πιο σκοτεινή και εσωτερική, αναπαράσταση του γοητευτικού αυτού μυστηριώδη ήρωα. Θα έλεγε κανείς πως ο Zaillian επενδύει με τη σειρά αυτή σε ό,τι πιο αντιεμπορικό και ως διά μαγείας βγαίνει κερδισμένος. Καταρχάς η σειρά είναι ασπρόμαυρη, γεγονός που μπορεί στην αρχή να ξενίζει, στη συνέχεια όμως σε βυθίζει σε αυτή τη νουάρ αισθητική της και σε μαγεύει με την αφήγησή της που μοιάζει να κυλά σε εξαιρετικά αργούς ρυθμούς. Όλη τη σειρά τη διατρέχει μία υποδόρια ένταση. Μία ένταση που σε κατακλύζει σταδιακά, καθώς μπαίνεις μέσα στις λεπτομέρειες της ιστορίας, στην ψυχοσύνθεση των ηρώων και στις διαρκώς μεταβαλλόμενες σχέσεις μεταξύ τους. Τα υγρά σοκάκια, οι βροχερές νύχτες κσι οι σκιές αφθονούν. Θα έλεγε κανείς πως ο Τομ Ρίπλει καθρεφτίζεται μέσα στις γεμάτες με νερό και λάσπη λακούβες. Ακούμε τον ήχο του βηματισμού του, τον ήχο των τσιγάρων του και παρακολουθούμε κάθε τολύπη καπνού του να ανυψώνεται στον αέρα. \n\n\n\n\nnetflix        \n\n\n Ο Άντριου Σκοτ αποδεικνύει πως μπορεί να είναι ο ιδανικός ομώνυμος αντιήρωας της Patricia Highsmith. Το βλέμμα, ο ρυθμός της ομιλίας του, οι αργές του κινήσεις, η ψυχραιμία του ακόμη και στις πιο δύσκολες και κρίσιμες στιγμές είναι στοιχεία που εκφράζονται εκπληκτικά. Τον συναντάμε για πρώτη φορά, σαν Τομ Ρίπλεϊ να ζει σε ένα φτωχόσπιτο στη Νέα Υόρκη και βγάζει ίσα ίσα τα προς το ζην ως μικροεγκληματίας, εκτρέποντας την αλληλογραφία και τις επιταγές των ανθρώπων και διευθύνοντας ψεύτικες εταιρείες είσπραξης χρεών. Όταν ο πλούσιος πατέρας του Ντίκι Γκρίνλιφ τού προτείνει να ταξιδέψει στην Ιταλία με όλα τα έξοδα πληρωμένα για να προσπαθήσει να πείσει τον γιο του (τον υποδύεται υπέροχα ο Τζόνι Φλιν) να επιστρέψει στην πατρίδα, εκείνος δε διστάζει να αρπάξει την ευκαιρία. Σύντομα, ο Τομ μπαίνει -και μάλιστα ορμητικά- στη ζωή του Ντίκι, κερδίζοντας την εμπιστοσύνη του, ενώ η κοπέλα του, η Μαρτζ (εξαιρετική στον ρόλο της η Ντακότα Φάνινγκ), παρακολουθεί με αυξανόμενη καχυποψία από την ολοένα και πιο φθίνουσα θέση της. Μέχρι που το εγκληματικό στοιχείο ξυπνά μέσα στον Τομ και τότε ο δρόμος που παίρνει δεν έχει πια γυρισμό. Η σκηνοθετική οπτική του Zaillian χαρτογραφεί με απίστευτη ακρίβεια κάθε κίνηση του Ρίπλεϊ, είτε πρόκειται για τις απάτες πλαστογραφίας του είτε για τα δεκάδες ψέματά του είτε για τα στυγερά εγκλήματά του. Δε βιάζεται, δε φοβάται να εστιάσει ακόμη και στις σιωπές των ηρώων του. Άλλωστε ό,τι δε λένε με λόγια οι ηθοποιοί, το λένε με το βλέμμα τους. Αν έπρεπε να βρούμε το αδύναμο στοιχείο της σειράς αυτής, θα ήταν κάποιες τραβηγμένες από τα μαλλιά σκηνές. Όπως η σκηνή της δολοφονίας του Ντίκι στη βάρκα που ο Τομ κατορθώνει να επιβιώσει σαν άλλος Μαγκάιβερ από κάθε είδους χτυπήματα και πνιξήματα. τον χτυπάει δυνατά στο κεφάλι ακόμη και μια τσιμεντένια άγκυρα και αυτός συνεχίζει να κολυμπά ακάθεκτος. Ανάλογες υπερβολές παρατηρούνται και στη δολοφονία του Φρέντι (που τον υποδύεται ο non binary γιος του Sting, Κόκο Σάμνερ). Η σειρά υπερκεράζει όλες τις αστοχίες της και σταδιακά κερδίζει τις εντυπώσεις με τη σπάνια ματιά της. Πηγαίνει ενάντια στο ρεύμα της εποχής και είναι πραγματικά υπέροχη. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Υπόθεση Homayun: Ένα δικαστικό θρίλερ διακίνησης",
        "body": "Από επιχειρηματίας στο Ιράν βρέθηκε καταδικασμένος ως διακινητής στη Θεσσαλονίκη. Ο Homayoun Sabetara επιβιβάζεται τον Ιούνιο του 2021 σε ένα αεροπλάνο από την Τεχεράνη με προορισμό την Κωνσταντινούπολη. Εκεί, βρίσκει έναν διακινητή με το ψευδώνυμο Μασούτ.  Έπειτα από παζάρια συμφωνούν με τον διακινητή, έναντι 2.500 ευρώ, να τον περάσει στον Έβρο και από εκεί στη Θεσσαλονίκη. Λίγες ημέρες αργότερα όμως, ο Homayoun συλλαμβάνεται από άνδρες της ΟΠΚΕ στη Θεσσαλονίκη, οδηγώντας ένα Skoda Octavia με άλλους επτά μετανάστες.  Ένα καλοκαίρι αργότερα, τον Ιούλιο του 2022, καταδικάζεται ενώπιον του Μονομελούς Εφετείου Κακουργημάτων Θεσσαλονίκης σε 18 χρόνια κάθειρξης, ως ο φερόμενος διακινητής των υπολοίπων επτά διακινούμενων στο Skoda Octavia. Το NEWS 24/7 είδε τον φάκελο της υπόθεσης και παρουσιάζει τα γεγονότα ενόψει της έφεσής του, που εκδικάζεται τη Δευτέρα 22 Απριλίου στη Θεσσαλονίκη.  Ο Homayoun Sabetara ζούσε στην Τεχεράνη, διατηρώντας μια επιχείρηση με υπολογιστές, και μια εταιρεία αγοραπωλησίας οχημάτων. Το 2021 αποφάσισε να πουλήσει την περιουσία του, για να βρει τις κόρες του στο Βερολίνο, αναζητώντας παράλληλα καλύτερη περίθαλψη στην Ευρώπη, καθώς έπασχε από καρκίνο. Στις 13 Αυγούστου του 2021 πέρασε τα σύνορα Ελλάδας-Τουρκίας μαζί με άλλους 30 ανθρώπους. Ο διακινητής όμως δεν είχε λάβει όλο το ποσό, και σύμφωνα με την απολογία του, ανάγκασε τον Homayoun να οδηγήσει το όχημα απειλώντας τον ότι θα τον γυρίσει πίσω στην Κωνσταντινούπολη. Ενώπιον του Μονομελούς Εφετείου Κακουργημάτων Θεσσαλονίκης αφηγήθηκε πώς έφτασε στον Έβρο και πώς κατέληξε να οδηγά το μαύρο Skoda Octavia:  «Ο Μασούτ ήταν Αφγανός και διέμενε στην Κωνσταντινούπολη. Ζητούσε 3.000 ευρώ και με παζάρια φτάσαμε στα 2.500. Του είχα δώσει προκαταβολή 500 ευρώ. Από την Κωνσταντινούπολη μας επιβίβασαν 20 άτομα σε ένα βαν. Από εκεί που μας άφησαν, περπατήσαμε μια ώρα με τα πόδια στο δάσος. Μετά, δυο Κούρδοι μας οδήγησαν να περάσουμε τα σύνορα. Τότε πρέπει να ήμασταν κοντά 30 άτομα.  Περάσαμε τον Έβρο, φτάσαμε σε μια δασώδη περιοχή και μείναμε εκεί τέσσερα μερόνυχτα. Πίναμε νερό από το ποτάμι. Μας είπαν ότι έχουμε όχημα, αλλά δεν έχουμε οδηγό. Πεινούσαμε, διψούσαμε και υποφέραμε, και με απείλησαν ότι εάν δεν οδηγήσω θα με γυρίσουν πίσω στην Κωνσταντινούπολη. Τα λεφτά τα παίρνουν μέσω μη επίσημων ανταλλακτηρίων, με δικούς τους κωδικούς. Επειδή υπήρχαν γυναικόπαιδα, ανάγκασαν εμένα να οδηγήσω, καθώς δεν είχαν φτάσει τα χρήματα». To απόγευμα της 17ης Αυγούστου, στις 18:12, το Skoda Octavia γεμίζει βενζίνη σε ένα πρατήριο στον Προβατώνα Έβρου. Ο διακινητής από την Κωνσταντινούπολη παρακολουθούσε μέσω GPS τη διαδρομή. Μάλιστα είχε αφήσει στο αμάξι και δυο κινητά, ένα για να πλοηγούνται, και ένα για να επικοινωνούν. Όταν θα έφταναν στη Θεσσαλονίκη, ένα άτομο θα τους παραλάμβανε, θα έπαιρνε τα κινητά, και θα τους έβρισκε κατάλυμα για δύο ημέρες. Ο Homayoun διηγείται τα τελευταία λεπτά πριν τη σύλληψη του, με τον διακινητή να του λέει ότι έχει χαθεί και βρίσκεται σε λάθος κατεύθυνση. Ο άνδρας της ΟΠΚΕ που τους εντόπισε ανέφερε ενώπιον του δικαστηρίου, ότι μόλις του έκανε σήμα, ο οδηγός έσβησε τη μηχανή, συνεργάστηκε και φαινόταν ότι δεν ήξερε τους δρόμους.  Το δικαστήριο αφού εξέτασε τον αστυνομικό, ανέγνωσε την μαρτυρική κατάθεση ενός Ιρακινού, που ήταν και αυτός διακινούμενους, και δεν παρέστη ποτέ στο δικαστήριο. Παρά τις νομικές ενστάσεις της υπεράσπισης, σύμφωνα με τις οποίες ο μάρτυρας δεν αναζητήθηκε από την εισαγγελία, και έτσι ο κατηγορούμενος στερήθηκε το δικαίωμα του να εξετάσει κατ’ αντιδικία τον μάρτυρα, η έδρα έλαβε υπόψη την μαρτυρική κατάθεση ως κομμάτι των αναγνωστέων εγγράφων. Η εισαγγελέας και η πρόεδρος έκριναν ότι καθώς τίποτε από τα παραπάνω δεν προτάθηκε μέχρι τη στιγμή που ο κατηγορούμενος παραπέμφθηκε αμετάκλητα σε δίκη, τότε η μαρτυρία αυτή ήταν επιτρεπτό να ληφθεί υπόψιν.  Η κατάθεση αυτή δόθηκε ενώπιον αστυνομικών υπαλλήλων στο Τμήμα Διαχείρισης Μετανάστευσης, ενώ διερμηνέας τελούσε ένας αστυνομικός. Στην μονοσέλιδη προανακριτική κατάθεση που είδε το NEWS 24/7 ο μάρτυρας αναφέρει: «είμαι σίγουρος ότι το άτομο που μου δείξατε ως οδηγό του οχήματος δεν πέρασε μαζί μας από την Τουρκία στην Ελλάδα και δεν βρισκόταν μετέπειτα στο δάσος μαζί μας». Προηγουμένως ο μάρτυρας είχε σημειώσει ότι όταν ξεκίνησαν για τη Θεσσαλονίκη, δεν είχε δει τον οδηγό του ΙΧ, γιατί οι διακινητές τον είχαν τοποθετήσει στο πορτ μπαγκάζ. Η μοναδική οπτική επαφή που είχε με τον Homayoun ήταν μετά τη σύλληψη κατά τη διάρκεια της προανάκρισης.   Η προανακριτική κατάθεση του Ιρακινού διακινούμενου, που δεν κατέθεσε ενώπιον του δικαστηρίου, ήταν καθοριστική για την έκδοση της καταδικαστικής απόφασης.  Το πινάκιο της αίθουσας όμως δεν είχε μόνο έναν κατηγορούμενο στην υπόθεση. Δίπλα στον Homayoun Sabetara καθόταν έναν ημεδαπός, κατηγορούμενος ως συνεργός. Συνολικά η ΕΛ.ΑΣ. είχε εντοπίσει στο όνομα του 9 αυτοκίνητα που συμμετείχαν σε διακίνηση μεταναστών. Ωστόσο, πίσω από τις μεταβιβάσεις αυτές καταγγέλλει πως κρυβόταν η πρώην σύντροφός του και η μητέρα της. Στην απολογία του περιέγραψε λεπτομερώς τα γεγονότα: «Ο μόνος άνθρωπος που μπορούσε να μου έχει κάνει αυτό το κακό είναι η μητέρα της πρώην κοπέλας μου. Δεν είχα ποτέ μου αυτοκίνητο, ούτε τώρα έχω. Δεν έχω καν δίπλωμα οδήγησης. Είχα δώσει τα στοιχεία μου στη μητέρα της πρώην συντρόφου μου, για να τα δώσει στο λογιστή της, επειδή ήμουν άνεργος, για να με βοηθήσει με κάποια επιδόματα. Μόνο αυτή είχε τα στοιχεία μου. Συζούσαμε με την κόρη της στην Αθήνα και μετά στο Αγρίνιο. Ο σύντροφος της είχε παρελθόν στη διακίνηση μεταναστών και είχε κάνει κάποια χρόνια φυλακή».  Ένα άτομο φαίνεται ότι έκανε τις εξουσιοδοτήσεις για τις μεταβιβάσεις των ΙΧ, αντί του κατηγορουμένου, ενώ στο κύκλωμα φαίνεται πως εμπλεκόταν και ένας – φαινομενικά – υπάλληλος του ΚΕΠ του κεντρικού τομέα Αθηνών. Στην ίδια δίκη που ο Homayoun καταδικάστηκε, ο εν λόγω κατηγορούμενος αθωώηκε λόγω αμφιβολιών, ενώ το Νοέμβριο του 2021 είχε ασκήσει μήνυση σε βάρος των ατόμων που ισχυρίζεται ότι κρύβονται πίσω από το κύκλωμα.  Σε κάθε περίπτωση, το κύκλωμα που διαχειριζόταν αυτά τα οχήματα συνεργάστηκε και με το κύκλωμα διακίνησης στην Τουρκία που έφερε τον Homayoun και δεκάδες ακόμη μετανάστες στην Ελλάδα. Μόνο από αυτό το Skoda Octavia, εκείνη την ημέρα, κάποιος αποκόμμισε πάνω από 25.000 ευρώ.  Το σκεπτικό της απόφασης του δικαστηρίου που είδε το NEWS 24/7 λέει απλοϊκά: αφού κάποιοι πλήρωσαν 3.500 ευρώ στην Τουρκία για να φτάσουν στη Θεσσαλονίκη, και ο Homayoun ήταν οδηγός του αμαξιού, τότε ενεργούσε και αυτός με σκοπό το κέρδος, και άρα είναι μέρος του κυκλώματος.  H υπεράσπιση του Homayoun Sabetara ισχυρίζεται ότι ο καταδικασμένος 62χρονος αναγκάστηκε να οδηγήσει το όχημα, και σε κάθε περίπτωση δεν προκύπτει από πουθενά κάποιο χρηματικό όφελος, που θα μπορούσε να συνηγορεί ώστε να καταδικαστεί ως διακινητής. Εισήλθε στην Ελλάδα παράτυπα για να ζητήσει άσυλο, όπως και οι υπόλοιποι που επέβαιναν στο Skoda Octavia. Οι συνθήκες που περιγράφει ο μάρτυρας, με την κατάθεση του οποίου καταδικάστηκε, είναι οι ίδιες που βίωσε και περιέγραψε και ο Homayoun στην απολογία του.  H υπεράσπιση του Homayoun Sabetara ισχυρίζεται ότι ο καταδικασμένος 62χρονος αναγκάστηκε να οδηγήσει το όχημα, και σε κάθε περίπτωση δεν προκύπτει από πουθενά κάποιο χρηματικό όφελος, που θα μπορούσε να συνηγορεί ώστε να καταδικαστεί ως διακινητής. Έρευνα του Borderline Europe παρακολούθησε και ανέλυσε 81 δίκες, 95 ατόμων σε 8 διαφορετικές πόλεις της χώρας. Σύμφωνα με την έρευνα, το 2022 συνελήφθησαν 1.374 άτομα έχοντας την ίδια κατηγορία με τον Homayoun, ενώ συνολικά για αντίστοιχες υποθέσεις κρατούνταν – τον Φεβρουάριο του 2023 – 2.154 άτομα. Το 90% αφορά πολίτες τρίτων χωρών και η κατηγορία που τους βαρύνει αφορά το 20% του πληθυσμού των φυλακών.  Τα δικαστήρια που κρίνουν τις υποθέσεις αυτές σε ποσοστό 68% βασίζονται σε μαρτυρικές καταθέσεις ατόμων που είναι απόντες, όπως και στην υπόθεση του Homayoun, ενώ διαρκούν κατά μέσο όρο 37 λεπτά. Μάλιστα, παραπάνω από τους μισούς κατηγορουμένους (60%) δεν έχουν την οικονομική δυνατότητα να διορίσουν δικηγόρο – παρ’ ότι διώκονται για μια επικερδή εγκληματική δραστηριότητα – με αποτέλεσμα να τους υπερασπίζεται συνήγορος διορισμένος από το κράτος. Σε αυτήν την περίπτωση, οι κακουργηματικού χαρακτήρα αυτές δίκες διαρκούν κατά μέσο όρο μόλις 17 λεπτά. Η έφεση του Homayoun Sabetara εκδικάζεται τη Δευτέρα 22 Απριλίου ενώπιον του Τριμελούς Εφετείου Κακουργημάτων.  Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ευρωεκλογές: Σε συναγερμό η Ε.Ε. για πιθανή ανάμειξη του Πούτιν",
        "body": "Τρόπους για να αντιμετωπίσουν απόπειρες ανάμειξης της Ρωσίας στις προσεχείς Ευρωεκλογές αναζητούν οι Βρυξέλλες. Τα πρώτα δείγματα από Τσεχία και Βέλγιο. Έντονη ανησυχία και “πυρετός” διεργασιών επικρατεί στην Ε.Ε., όσο η κλεψύδρα για τις Ευρωεκλογές του Ιουνίου αδειάζει και η “απειλή” της Ρωσίας στην ομαλή διεξαγωγή τους παραμένει ορατή. Λιγότερους από δύο μήνες πριν από τη διεξαγωγή των Eυρωεκλογών, τα 27 κράτη μέλη αναζητούν απάντηση σε ένα σενάριο ρωσικής ανάμειξης, μετά τον εντοπισμό δικτύου επιρροής χρηματοδοτούμενου από τη Μόσχα και με στόχο το Ευρωπαϊκό Κοινοβούλιο, που οδήγησε στην έναρξη ερευνών και σε εκκλήσεις για επιβολή κυρώσεων. “Πρέπει να είμαστε πολύ πιο προσεκτικοί, πρέπει να συνεργαζόμαστε πολύ περισσότερο”, δήλωσε χθες, Τετάρτη, το βράδυ ο πρόεδρος του Ευρωπαϊκού Συμβουλίου Σαρλ Μισέλ έπειτα από σύνοδο κορυφής της ΕΕ στις Βρυξέλλες. Κάνοντας λόγο για “μια πολύ καλή συζήτηση” μεταξύ των ηγετών των 27 χωρών μελών, ο Μισέλ έκρινε ότι είναι απαραίτητο να σταλεί “ένα ξεκάθαρο μήνυμα ότι η ΕΕ δεν είναι αφελής”. Καθώς πλησιάζουν οι ευρωεκλογές, οι Βρυξέλλες προειδοποιούν συχνά για τον κίνδυνο εντατικοποίησης εκστρατειών παραπληροφόρησης με προέλευση τη Ρωσία , στόχος των οποίων είναι να επηρεάσουν το αποτέλεσμα των εκλογών και να αποδυναμώσουν τη στήριξη των Δυτικών προς την Ουκρανία. Ήδη στα τέλη Μαρτίου η Τσεχία αποκάλυψε ότι οι υπηρεσίες πληροφοριών της εντόπισαν ρωσικό δίκτυο το οποίο διέδιδε φιλορωσική προπαγάνδα αναφορικά με τον πόλεμο στην Ουκρανία μέσω του ιστότοπου Voice of Europe. Ακολούθως το Βέλγιο ανακοίνωσε ότι, σύμφωνα με τις δικές του υπηρεσίες, ευρωβουλευτές «είχαν λάβει χρήματα» προκειμένου να μεταφέρουν το μήνυμα της Ρωσίας. Η βελγική δικαιοσύνη έχει ξεκινήσει έρευνα για τις υποψίες αυτές. “Πρέπει να είμαστε απολύτως ξεκάθαροι: αυτού του είδους οι απόπειρες είναι απαράδεκτες, πρέπει να κάνουμε τα πάντα για να προστατεύσουμε τη δημοκρατία μας», δήλωσε ο Βέλγος πρωθυπουργός Αλεξάντερ ντε Κρόο πριν από την έναρξη της συνόδου. Σε μέιλ που έστειλαν την Τρίτη προς τους Ευρωπαίους ηγέτες και αξιωματούχους τριών βασικών θεσμών της ΕΕ, ο Κρόο και ο Τσέχος ομόλογός του Πετρ Φιάλα ζήτησαν να υιοθετηθεί νέος γύρος ευρωπαϊκών κυρώσεων «για να αντιταχθούμε στις κακόβουλες ενέργειες της Ρωσίας». «Είναι ξεκάθαρο ότι το ρωσικό καθεστώς προσπαθεί να επηρεάσει τις ευρωεκλογές και να ενισχύσει τον φιλορωσικό λόγο στο επόμενο Κοινοβούλιο», έγραψαν οι δύο ηγέτες. «Δεν μπορούμε απλώς να επιτρέψουμε στη Ρωσία να μείνει ατιμώρητη έπειτα από μια τόσο κατάφωρη επίθεση εναντίον των θεσμών και των δημοκρατικών αξιών μας», πρόσθεσαν. «Πρέπει να οπλιστούμε εναντίον αυτού, τόσο σε εθνικό όσο και σε ευρωπαϊκό επίπεδο», κατέληξαν ντε Κρόο και Φιάλα. Οι δύο πρωθυπουργοί ζήτησαν επίσης η Ευρωπαϊκή Εισαγγελία και η Ευρωπαϊκή Υπηρεσία Καταπολέμησης της Απάτης (Olaf) να ξεκινήσουν έρευνα για τις παρεμβάσεις αυτές. Η πρόεδρος του Ευρωπαϊκού Κοινοβουλίου Ρομπέρτα Μετσόλα επίσης εξέφρασε τις ανησυχίες της στους ηγέτες των 27 χωρών μελών. «Εισερχόμαστε σε μια ιδιαίτερα έντονη προεκλογική περίοδο και πρέπει να είμαστε προσεκτικοί», προειδοποίησε, διαβεβαιώνοντας ότι το Ευρωπαϊκό Κοινοβούλιο «είναι έτοιμο να στηρίξει τις χώρες μέλη στη μάχη τους κατά οποιασδήποτε κακόβουλης ανάμιξης». Το Voice of Europe, που βρίσκεται στο επίκεντρο της υπόθεσης, έχει έδρα την Πράγα. Πλέον οι τσεχικές αρχές το έχουν κλείσει, όμως μέχρι πρότινος μετέδιδε άρθρα πολύ επικριτικά προς την παροχή βοήθειας από τη Δύση στην Ουκρανία, δίνοντας κυρίως λόγο σε ακροδεξιούς πολιτικούς της Ευρώπης. Όπως αναφέρει το ΑΠΕ-ΜΠΕ, που επικαλείται μέσα ενημέρωσης της Γερμανίας και της Τσεχίας, το Voice of Europe βοήθησε στη χρηματοδότηση υποψηφίων στις ευρωεκλογές που θεωρούνται αποδεκτοί από τη Μόσχα από έξι χώρες: την Πολωνία, την Ουγγαρία, τη Γερμανία, τη Γαλλία, το Βέλγιο και την Ολλανδία. Σύμφωνα με το γερμανικό περιοδικό Der Spiegel, πρόκειται για ποσά που ανέρχονται σε «πολλές εκατοντάδες χιλιάδες ευρώ». Η Τσεχία έχει ήδη εγγράψει στη μαύρη λίστα της έναν επιχειρηματία που πρόσκειται στο Κρεμλίνο, τον Βίκτορ Μεντβεντσούκ, καθώς και έναν άνθρωπο των μέσων ενημέρωσης, τον Αρτέμ Μαρτσέφσκι, που πιστεύεται ότι εμπλέκονται στις δραστηριότητες του δικτύου. Σε πρόσφατη συνέντευξή της στο NEWS 24/7, η αντιπρόεδρος της Κομισιόν, Βιέρα Γιούροβα, είχε δηλώσει σχετικά με την επίσκεψή της στην Αθήνα και τη συνάντηση με τον Κυριάκο Μητσοτάκη, όπου μεταξύ άλλων συζήτησαν για την ετοιμότητα ενόψει Ευρωεκλογών: “Από τότε που η Ρωσία ξεκίνησε τον πόλεμο στην Ουκρανία, δίνουμε μεγάλη προσοχή στις προσπάθειες του Κρεμλίνου να παρέμβει στον χώρο των πληροφοριών μας, ειδικά μέσω των social media. Και υπάρχουν κι άλλοι ξένοι παράγοντες που θέλουν να μας αποσταθεροποιήσουν και να μας διχάσουν. Έχω υπόψη μου για παράδειγμα το σκάνδαλο του Voice of Europe που αποκαλύφθηκε από τις τσεχικές και βελγικές αρχές. Καμία χώρα δεν είναι απαλλαγμένη από απόπειρες ανάμειξης ξένων παραγόντων που προσπαθούν να υπονομεύσουν τη δημοκρατία και την ενότητα της ΕΕ”. Υπενθυμίζεται πως, έκθεση του 2019 του Αμερικανού ειδικού ανακριτή Ρόμπερτ Σ. Μίλερ ανακάλυψε πως η Ρωσία «παρενέβη στις προεδρικές εκλογές του 2016 με γενικευμένο και συστηματικό τρόπο», ενώ οι αμερικανικές υπηρεσίες πληροφοριών πιστεύουν πως η Ρωσία παρενέβη στις εκλογές του 2020. Το 2021, το Γραφείο του Διευθυντή της Εθνικής Υπηρεσίας Πληροφοριών δημοσιοποίησε έκθεση στην οποία ανέφερε πως ο Πούτιν είχε εγκρίνει ένα εύρος επιχειρήσεων επιρροής με σκοπό να δυσφημιστεί η υποψηφιότητα του Μπάιντεν και να υποστηριχθεί ο Τραμπ υπονομεύοντας παράλληλα την εμπιστοσύνη της κοινής γνώμης. Οι Ηνωμένες Πολιτείες έδωσαν πέρυσι στη δημοσιότητα μια αξιολόγηση των αμερικανικών υπηρεσιών πληροφοριών σύμφωνα με την οποία η Μόσχα χρησιμοποιεί κατασκόπους, μέσα κοινωνικής δικτύωσης και ρωσικά κρατικά μέσα ενημέρωσης προκειμένου να διαβρώσει την εμπιστοσύνη της κοινής γνώμης στην ακεραιότητα δημοκρατικών εκλογών σε όλο τον κόσμο. Ωστόσο, το Κρεμλίνο δήλωσε τον προηγούμενο μήνα πως η Ρωσία δεν θα ανακατευθεί στις προεδρικές εκλογές που θα διεξαχθούν τον Νοέμβριο στις ΗΠΑ, και απέρριψε αμερικανικά ευρήματα ότι η Μόσχα ενορχήστρωσε εκστρατείες για επηρεασμό των αμερικανικών προεδρικών εκλογών του 2016 και του 2020 Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Της έκοψαν τα φρένα και η ΕΛ.ΑΣ τής είπε \"δεν έγινε έγκλημα\"",
        "body": "Μία 38χρονη από τη Δράμα ζήτησε προστασία από την ΕΛ.ΑΣ, όταν διαπίστωσε ότι κάποιος έκοψε τα φρένα του αυτοκινήτου της, και της απάντησαν πως “δεν έγινε έγκλημα”. “Η γυναίκα κινδυνεύει” λέει ο συνήγορός της. Μία σοκαριστική υπόθεση δολιοφθοράς και απόπειρας ανθρωποκτονίας σε βάρος μίας 38χρονης γυναίκας στη Δράμα εξετάζουν οι Αρχές, καθώς, σύμφωνα με μήνυση που κατέθεσε, της έκοψαν τα φρένα του αυτοκινήτου της. “Μπήκα με τα παιδιά μου στο αυτοκίνητο επειδή είχαμε κάτι προγραμματισμένο. Μόλις ανέπτυξα λίγη ταχύτητα το φρένο δεν πατιόταν. Είχα αναπτύξει μόλις 20 – 30 χιλιόμετρα, ευτυχώς ήμουν σε μικρό δρόμο και πρόλαβα να το σταματήσω με χειρόφρενο και τις ταχύτητες”, περιέγραψε η 38χρονη στη Voria.gr. Αρχικά δεν υποψιάστηκε κάτι και πίστεψε πως πρόκειται για μηχανική βλάβη, καθώς είδε λάδια κάτω από το αυτοκίνητο. Κάλεσε οδική βοήθεια και μετέφερε το αυτοκίνητο στο συνεργείο, ενώ η ίδια και τα παιδιά της εξυπηρετήθηκαν με το αυτοκίνητο του συζύγου της. Ωστόσο, το επόμενο πρωί ο ιδιοκτήτης του συνεργείου της τηλεφώνησε, και σύμφωνα με την ίδια, “Πρέπει να σ’ αγαπούν πολύ, μου είπε με ύφος και ανέφερε ότι στα φρένα έχει μπει ανθρώπινο χέρι. Ότι έκοψαν το σωληνάκι των φρένων, ότι έγινε ανθρώπινη παρέμβαση”. Άμεσα τηλεφώνησε στην αστυνομία μεταφέροντας όσα είχαν συμβεί για να λάβει τηλεφωνικά την απάντηση “μα δεν έχει διαπραχθεί έγκλημα”, όπως είπε η 38χρονη. “Του απάντησα ότι το γεγονός πως είμαι ζωντανή δεν σημαίνει ότι δεν έγινε απόπειρα και ότι μπορούσαν να το διαπιστώσουν και αυτοί από την αστυνομία. Του έδωσα πληροφορίες και του είπα ότι θα πάω στο τμήμα για να κάνω μήνυση”, πρόσθεσε. Απευθύνθηκε τηλεφωνικά και στην Εισαγγελία, απ’ όπου την παρέπεμψαν πάλι στην αστυνομία. “Η γυναίκα αυτή κινδυνεύει, πρόκειται για μία απόπειρα ανθρωποκτονίας σύμφωνα με όσα ξέρουμε. Μπορεί ο δράστης ανά πάσα στιγμή να στραφεί εναντίον της με άλλους τρόπους. Το βασικό είναι να καταλάβουν οι αρχές τί ακριβώς συμβαίνει και κάνουμε ό,τι μπορούμε κι εμείς να βοηθήσουμε τις αρχές με όσα γνωρίζουμε”, είπε από την πλευρά του στη Voria.gr, ο συνήγορός της Ιορδάνης Χατζηκαλλινικίδης. Όταν η γυναίκα προσέφυγε στην αστυνομία και κατέθεσε μήνυση κατ’ αγνώστων οι αστυνομικοί των εγκληματολογικών εργαστηρίων έσπευσαν στο συνεργείο και εξέτασαν το αυτοκίνητο. “Επιβεβαιώθηκε ότι είναι κομμένο το μεταλλικό σωληνάκι από τα φρένα, όπως μου είπαν είναι με εργαλείο. Μου το πιστοποίησαν και από το εγκληματολογικό της αστυνομίας”, είπε η γυναίκα. Πλέον δεν υπήρχε αμφιβολία και οι φόβοι της ενισχύθηκαν. “Έχω σοκαριστεί. Κάθομαι και αναρωτιέμαι ποιος μπορεί να θέλει να μου κάνει τόσο κακό με δύο παιδικά καρεκλάκια στο πίσω κάθισμα. Φαίνεται ξεκάθαρα ότι είμαι μητέρα με δύο παιδιά”, περιέγραψε η μητέρα. Η 38χρονη μετέφερε στην αστυνομία ότι δεν μπορεί να υποπτευθεί κανέναν, ωστόσο παραμένει τρομοκρατημένη. Οι ανησυχίες της εντείνονται από το γεγονός πως ο δράστης ή οι δράστες έκοψαν τα φρένα σε ένα χρονικό σημείο που είχε κίνηση κοντά στο σπίτι της χωρίς να διστάσουν για οτιδήποτε. “Έχει επιβεβαιωθεί ότι υπάρχει παρέμβαση από ανθρώπινο χέρι στα φρένα. Αυτό οδηγεί στο συμπέρασμα ότι κάποιος ήθελε να τη βλάψει. Ο κίνδυνος είναι ακόμη μεγαλύτερος αν σκεφτεί κανείς ότι μέσα στο αυτοκίνητο ήταν και τα δύο ανήλικα παιδιά της”, συμπλήρωσε ο κ. Χατζηκαλλινικίδης. Η γυναίκα ζήτησε προστασία από την αστυνομία, με την έννοια να γίνεται έλεγχος από περιπολικό έστω στη γειτονιά της. «Εγώ ήδη σταθμεύω το αυτοκίνητο σε άλλη περιοχή», ανέφερε και είπε πως οι αστυνομικοί της μετέφεραν ότι διαθέτουν ένα μόνον περιπολικό για ολόκληρη την περιοχή. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Διαύγεια στη Διαύγεια | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Δικαιοσύνη | Ειδήσεις News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ταυτότητα | News 24/7",
        "body": "24 MEDIA ΜΟΝΟΠΡΟΣΩΠΗ ΑΝΩΝΥΜΗ ΕΤΑΙΡΕΙΑ ΨΗΦΙΑΚΩΝ ΕΦΑΡΜΟΓΩΝ 24 MEDIA Α.Ε ΨΗΦΙΑΚΩΝ ΕΦΑΡΜΟΓΩΝ ΕΔΡΑ: ΛΕΩΦΟΡΟΣ ΣΥΓΓΡΟΥ 162-166, ΚΑΛΛΙΘΕΑ, ΤΚ 17671 ΑΦΜ: 099456944 Δ.Ο.Υ.: Φ.Α.Ε. ΠΕΙΡΑΙΑ ΤΗΛ. ΕΠΙΚΟΙΝΩΝΙΑΣ: 2103315060 EMAIL: [email protected] 24 MEDIA ΜΟΝΟΠΡΟΣΩΠΗ ΑΝΩΝΥΜΗ ΕΤΑΙΡΕΙΑ ΨΗΦΙΑΚΩΝ ΕΦΑΡΜΟΓΩΝ Μαρία Γράψα, Πρόεδρος και Διευθύνουσα Σύμβουλος Μαρία Γράψα Μάνος Χωριανόπουλος   Η Εταιρεία δηλώνει ότι έχει συμμορφωθεί με τη Σύσταση (ΕΕ) 2018/334 της Επιτροπής της 1ης Μαρτίου 2018 σχετικά με τα μέτρα για την αποτελεσματική αντιμετώπιση του παράνομου περιεχομένου στο διαδίκτυο (L 63). SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΕΛ.ΑΣ., ΕΛ.ΑΣ. τι θα γίνει φίλε μου με σας;",
        "body": "Η γυναικοκτονία στο ΑΤ Αγίων Αναργύρων εκθέτει την προβληματική νοοτροπία και λειτουργία της ελληνικής αστυνομίας. Δεν εξαφανίζεται με το να βρούμε κι εδώ έναν «σταθμάρχη», άντε περισσότερους, και να προχωρήσουμε. Πολύς λόγος τελευταία για το «κράτος δικαίου». Περνάει ή όχι κρίση στη χώρα μας; «Ναι», απαντούν οι ανθρωπιστικές οργανώσεις, βγάζουν κίτρινες κάρτες και χτυπάνε καμπανάκια. «Ναι», πιστεύει και η αντιπολίτευση εστιάζοντας στα απανωτά θεσμικά ατοπήματα της κυβέρνησης (από  το σκάνδαλο των υποκλοπών στη συγκάλυψη για τα Τέμπη και το email gate με τους απόδημους) κι εντείνοντας την κριτική περί καθεστωτισμού στη ΝΔ και τον Κυριάκο Μητσοτάκη. Στην Ευρώπη επίσης ανησυχούν κι εξέδωσαν πριν λίγο καιρό το πολυσυζητημένο ψήφισμα για το «κράτος δίκαιου στην Ελλάδα». Στην κυβέρνηση, βέβαια, όλα αυτά τα θεωρούν λίγο υπερβολές, υφαίνουν και μερικές light θεωρίες συνωμοσίας για τα ξένα κέντρα που μας ζηλεύουν και θέλουν το κακό μας και η ζωή συνεχίζεται (…όπως και τα ατοπήματα, φυσικά). Η ερώτηση φυσικά είναι ρητορική. Κι η απάντησή της αυταπόδεικτη. Όταν δημόσιοι λειτουργοί σαν τον κύριο Ράμμο της ΑΔΑΕ προσπαθησαν να τιμήσουν τις ανεξάρτητες αρχές που εκπροσωπούσαν διερευνώντας τις παρακολουθήσεις, βρήκαν απέναντί τους τη λυσσαλέα αντίσταση δικαστικής κι εκτελεστικής εξουσίας. Ή όταν οι γονείς που ψάχνουν την αλήθεια για το πώς δύο τρένα κινούνταν στην ίδια γραμμή κι έχασαν τα παιδιά τους στα Τέμπη, βλέπουν να ορθώνεται μπροστά τους ένα τεράστιο πέπλο κουκουλώματος που στο φινάλε τα βάζει και με τους ίδιους.  Όμως, στ’ αλήθεια, παρακολουθώντας σοκαρισμένοι την υπόθεση της γυναικοκτονίας στην είσοδο του αστυνομικού τμήματος Αγίων Αναργύρων, υπάρχει κάτι που να δηλώνει περισσότερο την κρίση στο «κράτος δικαίου» από μια γυναίκα που απειλείται κι εκφοβίζεται, προσφεύγει στην αστυνομία για προστασία, εισπράττει γραφειοκρατική αδιαφορία και τελικά δολοφονείται; Υπάρχει κάτι που να συμβολίζει περισσότερο το «δίκαιο» από το να εγγυάται το κράτος το μίνιμουμ της προσωπικής μας ασφάλειας, πόσο μάλλον όταν συντρέχει ειδικός λόγος και του το ζητάμε κιόλας;  Το πρόβλημα με την ΕΛ.ΑΣ. είναι πια το μαμούθ στο δωμάτιο της ελληνικής δημοκρατίας (έχοντας μεγάλο, είναι η αλήθεια, ανταγωνισμό με τη λειτουργία της δικαιοσύνης και των media). Δεν είναι μόνο ο εκφασισμός της από την αρχή της κρίσης κι έπειτα βλ. ποσοστά Χρυσής Αυγής στο σώμα, έκρηξη των περιστατικών αστυνομικής βίας κι αυθαιρεσίας, επιλεκτική εφαρμογή/κατάχρηση του νόμου με ρατσιστικά κριτήρια. Δεν είναι μόνο η διαφθορά, όποιος παρακολουθεί την υπόθεση της Greek Mafia αντιλαμβάνεται ότι όλα μαζί τα αγαπημένα μας γκανγκστερικά φιλμ ωχριούν μπροστά στο βάθος της σήψης.  Είναι όλα αυτά που συμβολίζει η γυναικοκτονία στο ΑΤ Αγίων Αναργύρων. Η παντελής έλλειψη συναίσθησης του καθήκοντος να είναι ο πολίτης ασφαλής. Η γραφειοκρατική παράλυση που προτάσσει να συνταχθεί σωστά το κωλόχαρτο αναφοράς που έχεις μπροστά σου από το να δοθεί λύση στο πρόβλημα. Ο θα-ήταν-αστείος-αν-δεν-κόστιζε-ζωές σουρεαλισμός να σου λέει η αστυνομία να απευθυνθείς στην άμεση δράση.  Νομίζω ότι, παρότι τα συμπυκνώνει όλα σε μια φράση, κακώς σταθήκαμε τόσο στο «το περιπολικό δεν είναι ταξί». Αυτό που είναι περισσότερο εξοργιστικό, απαράδεκτο, αδιανόητο, βάλτε όποια λέξη θέλετε, είναι ότι αυτή η γυναίκα θα μπορούσε να είχε σωθεί σε τρεις τουλάχιστον στιγμές: Στην επαφή της με αξιωματικό υπηρεσίας, σκοπό και τον αστυνομικό που σήκωσε το τηλέφωνο στο 100. Αρκεί κάποιος-α να έβγαινε από το κουτάκι του και να έδειχνε στοιχειώδη ενσυναίσθηση. Το ότι κανένας-καμία τους δεν είπε «έχουμε, δεν έχουμε περιπολικό, κάτσε εδώ μέχρι να βρούμε» είναι θέμα νοοτροπίας. Είναι η κουλτούρα του αστυνομικού σώματος στην Ελλάδα του 2024. Ναι, μαζί με τα ξερά καίγονται έτσι και τα χλωρά, αλλά για πείτε το αυτό στις εκατοντάδες γυναίκες που έχουν συναντήσει ανάλογη -απλά όχι μοιραία- αδιαφορία πηγαίνοντας να καταγγείλουν έμφυλη ενδοοικογενειακή βία; (Φυσικά, εμφανίστηκαν τέτοιες καταγγελίες για το ΑΤ Αγίων Αναργύρων, δεν ήταν η πρώτη φορά που συνέβη.) Κάτι ακόμα. Τα αδικήματα ενδοοικογενειακής βίας διώκονται αυτεπάγγελτα. Αυτό πρακτικά σημαίνει δύο πράγματα. Πρώτον ότι δεν χρειάζεται να υποβληθεί μήνυση με παράβολο ή έστω αναφορά προς τις Αρχές. Ο αστυνομικός έχει την υποχρέωση να παρέμβει, ακόμη και αν αντιληφθεί τυχαία ο ίδιος ένα περιστατικό, πόσο μάλλον αν αυτό καταγγελθεί στο τμήμα, όπως συνέβη στους Αγ. Αναργύρους. Δεύτερον, η απλή πληροφόρηση ενός αστυνομικού για ένα περιστατικό ισοδυναμεί με καταγγελία. Κι αυτό γιατί πολλές γυναίκες, λόγω φόβου, συχνά δηλώνουν ότι δεν επιθυμούν τη δίωξη του δράστη. Ο Νόμος, όμως, ορίζει ότι η υπόθεση δεν αφορά στενά πια μόνο το ίδιο το θύμα, αλλά ευρύτερα την έννομη τάξη, επομένως τα αρμόδια όργανα οφείλουν να παρέμβουν. Για να τα καταλάβουμε καλύτερα: δεν ρωτάς ένα θύμα απόπειρας δολοφονίας αν επιθυμεί τη δίωξη του δράστη. Κάθε τρεις και λίγο  ανεκδιήγητοι εκπρόσωποι της αστυνομίας και συνδικαλιστές των αστυνομικών κλαίγονται στα κανάλια ότι είναι δεμένα τα χέρια τους κι ότι αμφισβητείται το «μονοπώλιο στην άσκηση της βίας» που κατέχει η αστυνομία. Αλλά αυτές τις μέρες, μετά τους Αγίους Αναργύρους, δε θα δεις κανέναν τους να μιλάει και για το «μονοπώλιο στην προστασία των ελλήνων πολιτών» που είναι, υποτίθεται, το καθήκον τους. Το μόνο που βλέπουμε κρίνοντας από την ταχύτητα των διαρροών αλλά κι από την παρουσία της εκπροσώπου Τύπου της ΕΛ.ΑΣ., Κωνσταντίνας Δημογλίδου, στην εκπομπή του Νίκου Ευαγγελάτου για να σχολιάσει live (!) την αποκάλυψη του ηχητικού, είναι μια σπουδή να ελεγχθεί η αφήγηση.  Να τονιστούν οι μεμονωμένες ευθύνες. (Ήδη ξηλώθηκαν ο διοικητής και τέσσερις αστυνομικοί, ενώ αποκαλύφθηκε ότι στο παρελθόν δυο αστυνομικοί του ΑΤ είχαν προφυλακιστεί για κύκλωμα πλαστών διαβατηρίων.) Να μη δούμε, ξανά ούτε κι εδώ, τη μεγάλη εικόνα για την προβληματική λειτουργία της ελληνικής αστυνομίας και για την -τουλάχιστον ελλιπή- αντιμετώπιση της έμφυλης βίας από το ελληνικό κράτος. Να βρούμε κι εδώ έναν «σταθμάρχη», άντε λίγους περισσότερους, και να προχωρήσουμε.  Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πολιτισμός | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μέση Ανατολή | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Βουλή | Ειδήσεις News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κακοκαιρία: H Θεσσαλία άντεξε - Πώς σώθηκε ο Βόλος",
        "body": "Αντιμέτωπη με άλλη μία κακοκαιρία βρέθηκε η Θεσσαλία – Σωτήριος για τον Βόλο ο καθαρισμός των ποταμών και των χειμάρρων από φερτά υλικά Αντιμέτωπη με την κακοκαιρία που έπληξε πολλές περιοχές της χώρας, ήδη από το μεσημέρι της Παρασκευής, βρέθηκε η πολύπαθη Θεσσαλία.  Υπενθυμίζεται πως χθες οι κάτοικοι της Θεσσαλίας έλαβαν προειδοποιητικό μήνυμα από το 112 προκειμένου να περιορίσουν τις μετακινήσεις τους ενόψει ισχυρών καταιγίδων που αναμένονταν να ξεσπάσουν στην περιοχή. Λίγες ώρες μετά το μήνυμα του 112 στους κατοίκους της Μαγνησίας, Πήλιο και Βόλος χτυπήθηκαν από ισχυρή βροχή και χαλαζόπτωση. Σύμφωνα με τοπικά ΜΜΕ, μεγάλη είναι η ποσότητα νερού που έπεσε στο βουνό των Κενταύρων, πλημμυρίζοντας δρόμους και στενά σε Ζαγορά, Μηλιές και άλλα χωριά. Τα μεγαλύτερα ύψη βροχής καταγράφηκαν σε Θεσσαλία και Σποράδες. Σύμφωνα με τα στοιχεία που παραθέτει το meteo.gr, το μέγιστο ύψος βροχής έως το πρωί του Σαββάτου (20/04) καταγράφηκε στη Γλώσσα Σκοπέλου (119 χιλιοστά) και ακολούθησε η πόλη της Καρδίτσας (117 χιλιοστά). Σε συναγερμό τέθηκε σύσσωμος ο κρατικός μηχανισμός. Σύμφωνα με τον περιφερειάρχη Θεσσαλίας Δημήτρη Κουρέτα, ο οποίος μίλησε στα gegonota.news, η κατάσταση σε ολόκληρη τη Θεσσαλία είναι ελεγχόμενη, με τα σοβαρότερα προβλήματα να παρατηρούνται στην Καρδίτσα και παρακολουθούνται όλα τα σημεία αυξημένου κινδύνου, σε σχέση με τις προβλέψεις της μετεωρολογικής υπηρεσίας. Στη Μαγνησία όλο το βάρος θα δοθεί σήμερα στις κατολισθήσεις που ενδέχεται να σημειωθούν στην περιοχή του Ανατολικού Πηλίου. «Στη Μαγνησία δεν καταγράφηκαν προβλήματα. Είναι όμως πλέον σαφές ότι η Θεσσαλία, μετά τον Ιανό και τους Daniel/Elias, κατατάσσεται στις ζώνες υψηλού κινδύνου. Φροντίσαμε να υπάρχει απόλυτος καθαρισμός των ποταμών και των χειμάρρων από την επιβάρυνση τους με φερτά υλικά και η δουλειά που έγινε αποδείχθηκε στον Βόλο. Οι χείμαρροι ήταν “αεροδρόμια” και το αποτέλεσμα σωτήριο. Το έργο ήταν μεγάλο, οι εργασίες στα ποτάμια δεν τελειώνουν ποτέ και δεν πρέπει να τελειώνουν και εκεί δώσαμε βάρος. Στο εξής τα φαινόμενα θα έχουν την μορφή που όλοι ζήσαμε την Παρασκευή», δήλωσε ο κ. Κουρέτας. Σε ό,τι αφορά την εξέλιξη της κακοκαιρίας τις επόμενες ώρες, τα φαινόμενα αναμένεται να περιοριστούν σταδιακά στα βορειοανατολικά ηπειρωτικά και στα ανατολικά τμήματα του Αιγαίου και να εξασθενήσουν. Σύμφωνα με την ΕΜΥ, το βαρομετρικό χαμηλό που συνοδεύεται από μέτωπα και ήδη προκαλεί επιδείνωση του καιρού στο μεγαλύτερο μέρος της χώρας έχει περάσει στο βόρειο Αιγαίο, όπου προβλέπεται πρόσκαιρα να βαθύνει και να συνεχίσει να επηρεάζει κυρίως τα ανατολικά τμήματα της χώρας με ισχυρές βροχές και καταιγίδες μέχρι το μεσημέρι σήμερα Σάββατο (20-04-24), οπότε και θα κινηθεί ανατολικότερα πληρούμενο. Τοπικές χαλαζοπτώσεις αναμένεται να εκδηλωθούν κυρίως στο ανατολικό Αιγαίο. Οι άνεμοι θα είναι ενισχυμένοι και θα φτάνουν τα 7 και τοπικά τα 8 μποφόρ. Μέχρι τις μεσημβρινές ώρες στη Θεσσαλία (κυρίως στον ν. Μαγνησίας και τα ανατολικά τμήματα του ν. Λάρισας), τις Σποράδες, την Εύβοια (κυρίως τα βόρεια τμήματα), σε περιοχές της κεντρικής και ανατολικής Μακεδονίας (κυρίως ν. Πιερίας, ν. Χαλκιδικής), τη Θράκη (κυρίως τα νότια και ανατολικά τμήματα), τα νησιά του ανατολικού Αιγαίου και τα Δωδεκάνησα. Τα φαινόμενα έως τις προμεσημβρινές ώρες σήμερα Σάββατο (20-04-24) θα είναι ιδιαιτέρως έντονα και παρουσιάζουν μεγαλύτερη επικινδυνότητα στις παρακάτω περιοχές: Καιρός: Νεφώσεις με βροχές και σποραδικές καταιγίδες κυρίως στα κεντρικά και ανατολικά τμήματα όπου τα φαινόμενα θα είναι τοπικά ισχυρά μέχρι τις μεσημβρινές ώρες. Λίγα χιόνια θα πέσουν στα ορεινά. Εξασθένηση των φαινομένων από το μεσημέρι και από τα δυτικά. Άνεμοι: Από βόρειες διευθύνσεις 4 με 6 και στα ανατολικά τοπικά 7 μποφόρ στρεφόμενοι τις απογευματινές ώρες σε νότιους νοτιοανατολικούς 4 με 6 μποφόρ. Θερμοκρασία: Από 08 έως 20 βαθμούς Κελσίου. Στη δυτική Μακεδονία 3 με 4 βαθμούς χαμηλότερη. Καιρός: Γενικά αίθριος και μόνο τις πρώτες πρωινές ώρες νεφώσεις με τοπικές βροχές και μεμονωμένες καταιγίδες κυρίως στα νότια. Λίγα χιόνια θα πέσουν στα ορεινά της Ηπείρου και της δυτικής Στερεάς. Το βράδυ στα βόρεια εκ νέου νεφώσεις με πιθανότητα τοπικών βροχών. Άνεμοι: Βορειοδυτικοί 4 με 6 και στο Ιόνιο έως 7 μποφόρ στρεφόμενοι σταδιακά από το μεσημέρι σε δυτικών διευθύνσεων 4 με 6 μποφόρ. Θερμοκρασία: Από 10 έως 20 βαθμούς Κελσίου και στο εσωτερικό της Ηπείρου 3 με 4 βαθμούς χαμηλότερη. Καιρός: Νεφώσεις με βροχές και σποραδικές καταιγίδες κυρίως στα βόρεια όπου τα φαινόμενα στο νομό Φθιώτιδας θα είναι τοπικά ισχυρά μέχρι τις μεσημβρινές ώρες. Λίγα χιόνια θα πέσουν στα ορεινά. Από το απόγευμα γενικά αίθριος. Άνεμοι: Βόρειοι βορειοδυτικοί 4 με 6 και τις πρωινές ώρες τοπικά 7 μποφόρ. Από το απόγευμα σταδιακή στροφή των ανέμων σε νότιους νοτιοανατολικούς 4 με 6 μποφόρ. Θερμοκρασία: Από 10 έως 22 βαθμούς Κελσίου. Καιρός: Άστατος καιρός κατά περιόδους νεφελώδης με τοπικές βροχές και τις πρωινές ώρες σποραδικές καταιγίδες. Άνεμοι: Από δυτικές διευθύνσεις 5 με 7 και τις πρωινές ώρες τοπικά 8 μποφόρ. Θερμοκρασία: Από 13 έως 22 βαθμούς Κελσίου. Καιρός: Νεφώσεις με βροχές και σποραδικές καταιγίδες. Τα φαινόμενα θα είναι τοπικά ισχυρά μέχρι τις μεσημβρινές ώρες και κατά τόπους θα εκδηλωθούν χαλαζοπτώσεις. Το βράδυ τα φαινόμενα θα σταματήσουν. Άνεμοι: Από νότιες διευθύνσεις 5 με 7 μποφόρ στρεφόμενοι σταδιακά σε βόρειους βορειοδυτικούς αρχικά με την ιδια ένταση και με σταδιακή εξασθένηση. Θερμοκρασία: Από 14 έως 19 βαθμούς Κελσίου. Καιρός: Νεφώσεις με βροχές και σποραδικές καταιγίδες. Τα φαινόμενα θα είναι τοπικά ισχυρά μέχρι τις προμεσημβρινές ώρες. Λίγα χιόνια θα πέσουν στα ορεινά. Από το απόγευμα βελτίωση. Άνεμοι: Βόρειοι βορειοδυτικοί 4 με 6 και στα ανατολικά τοπικά 7 με 8 μποφόρ με σταδιακή εξάσθένηση. Τις απογευματινές ώρες θα στραφούν σε νότιους νοτιοανατολικούς 4 με 6 μποφόρ. Θερμοκρασία: Από 10 έως 20 βαθμούς Κελσίου. Καιρός: Νεφώσεις με βροχές και τις πρωινές ώρες σποραδικές καταιγίδες και σταδιακή βελτίωση. Άνεμοι: Δυτικοί βορειοδυτικοί 4 με 6 και στα ανατολικά τοπικά 7 μποφόρ με σταδιακή εξασθένηση. Το βράδυ νοτίων διευθύνσεων 3 με 4 μποφόρ. Θερμοκρασία: Από 12 έως 20 βαθμούς Κελσίου. Καιρός: Αυξημένες νεφώσεις με βροχές και μεμονωμένες καταιγίδες και σταδιακή βελτίωση. Άνεμοι: Βόρειοι βορειοδυτικοί 4 με 5 και τις πρωινές ώρες έως 6 μποφόρ στρεφόμενοι τις απογευματινές ώρες σε νότιους νοτιοανατολικούς με την ίδια ένταση. Θερμοκρασία: Από 12 έως 20 βαθμούς Κελσίου. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Νέα Δημοκρατία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Καιρός - Δελτία Καιρού | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ανακαλύψτε τα μαγικά χωριά της Ευρυτανίας",
        "body": "Απ’ το Μεγάλο Χωριό στις Κορυσχάδες και τον Προυσσό, το ταξίδι σας στα πιο διάσημα χωριά της Ευρυτανίας θα σας μείνει αξέχαστο. Το Μεγάλο και το Μικρό Χωριό στην Ευρυτανία, μοιάζουν να μην έχουν όνομα. Έχουν όμως ταυτότητα, ιστορία, ομορφιά ατέλειωτη, νοστιμιά βαθιά και τελικά είναι μακράν τα διασημότερα «μεγάλα» και «μικρά» χωριά της Ελλάδας. Απέχουν λίγα χιλιόμετρα από το φανταστικό Καρπενήσι, όμως πιστέψτε μας, δεν θα τα ευχαριστηθείτε αν τα πάτε για λίγο. Θέλουν το δικό τους χρόνο, τη δική τους εκδρομή και θα σας αποζημειώσουν στο έπακρο. Δίπλα τους έχουν και άλλα χωριά, τα οποία επίσης δεν πρέπει να παραλείψετε. Το Βούτυρο, οι Κορυσχάδες, το Κλαυσί και πολλά ακόμη σημεία που πρέπει να εξερευνήσετε!  Φυσικά θα καταλήξουμε στον εμβληματικό Προυσό! Στο Μεγάλο Χωριό, που βρίσκεται σε υψόμετρο 720 μέτρων και η απόσταση που το χωρίζει από το Καρπενήσι, είναι 17 χλμ. τις καθημερινές, στα καφενεία του χωριού τα πράγματα κυλούν πιο ήρεμα και χαλαρά ενώ τα Σαββατοκύριακα και τις μέρες των διακοπών η κίνηση ανεβαίνει. Κανείς δεν πρέπει να χάσει το παραδοσιακό γαλακτομπούρεκο για το οποίο φημίζεται η περιοχή. Το Μικρό Χωριό, αποτελείται από δύο οικισμούς, που βρίσκονται πολύ κοντά ο ένας στον άλλο, το Νέο αλλά και το Παλαιό Μικρό Χωριό. Τους συναντάμε στους πρόποδες του βουνού Χελιδόνα και πάνω από το ποτάμι, τον Καρπενησιώτη. Έλατα, καστανιές, δέντρα βελανιδιάς, καρυδιές και κράνα, δημιουργούν ένα σύμπλεγμα μοναδικό που κάθε εποχή του χρόνου, έχει να μας πει κάτι διαφορετικό και ταυτόχρονα μοναδικό. Εδώ στις 13 Ιανουαρίου του 1963, πραγματοποιήθηκε μία μεγάλη κατολίσθηση καθώς έβρεχε συνεχόμενα για περίπου δύο εβδομάδες. Ένα τμήμα του βουνού αποκολλήθηκε και είχε ως αποτέλεσμα να χαθούν άνθρωποι και τα περισσότερα σπίτια τους χωριού να καταστραφούν. Αποτέλεσμα αυτού του τραγικού γεγονότος, οι κάτοικοι του χωριού, στη μνήμα μάλιστα και των συγχωριανών τους που χάθηκαν, να χτίσουν και πάλι το χωριό, σε διπλανό σημείο. Την περιοχή που σήμερα την ονομάζουμε Νέο Μικρό Χωριό. Το αρχιτεκτονικό γραφείο Δοξιάδη μάλιστα ήταν αυτό που ανέλαβε το σχεδιασμό του νέου οικισμού, τα θεμέλια του οποίου μπήκαν σχεδόν ένα χρόνο μετά. Στην πλατεία του Παλαιού, αξίζει να δείτε τις πηγές με τις έξι πέτρινες βρύσες. Από εδώ, μάλιστα ξεκινάει και ένα δίκτυο σηματοδοτημένων μονοπατιών με την πιο μακρινή διαδρομή να οδηγεί στην κορυφή της Χελιδόνας, που απέχει περίπου 6 χλμ. και θα χρειαστείτε για να φτάσετε 3 ώρες και 30 λεπτά. Πρέπει να υπολογίσετε και την επιστροφή! Επίσης πρέπει πάντα όταν κινούμαστε στο βουνό να φροντίζουμε να έχουμε καλή πληροφόρηση για την κατάσταση τη δεδομένη χρονική στιγμή. Οι πεζοπορίες για να είναι ασφαλείς πρέπει να γίνονται πάντα με την παρουσία συνοδών βουνού, οι οποίοι γνωρίζουν λεπτομέρειες για την κίνηση στα βουνά. Το Βούτυρο, αποτελεί ένα από τα πιο κλασικά τουριστικά χωριά της Ευρυτανίας, είναι πετρόκτιστο και αμφιθεατρικά τοποθετημένο στο βουνό Χελιδώνα. Το υψόμετρο στην πλατεία είναι 840 μέτρα, και ξεχωρίζει η πέτρινη εκκλησία του 1926. Η περιοχή που βρίσκεται βορειοδυτικά του χωριού, μέχρι και τους Κορυσχάδες, είναι χαρακτηρισμένη ως μόνιμο καταφύγιο Άγριας Ζωής. Οι Κορυσχάδες, ξεχωρίζουν για την παραδοσιακή τους αρχιτεκτονική και παράλληλα για τα μεγαλοπρεπή βουνά που το περιτριγυρίζουν. Ο οικισμός, οφείλει το όνομά του στη λέξη «κόρυς» που σημαίνει περικεφαλαία καθώς στα αρχαία χρόνια στην περιοχή λειτουργούσε μεταλλείο όπου εξόρυσσαν μέταλλο με το οποίο έφτιαχναν περικεφαλαίες και όπλα. Αποτελεί έναν από τους πιο δημοφιλείς προορισμούς της περιοχής με το μοναστήρι της Παναγίας της Προυσιώτισσας που βρίσκεται χτισμένο στην άκρη ενός γκρεμού να είναι τοπόσημο. Το ιστορικό αυτό μοναστήρι, ιδρύθηκε το 829 μ.Χ., ενώ λέγεται ότι τα αστέρια που θα δείτε πάνω στην εικόνα, τα αφιέρωσε στην Παναγία ο Καραϊσκάκης. Μία από τις καταστροφές του μοναστηριού είναι αυτή του 1944, από τους Γερμανούς. Κατά την επίσκεψή σας, θα έχετε την ευκαιρία να δείτε στο μουσείο του μοναστηριού, χειρόγραφους κώδικες, ιερά σκεύη, δισκοπότηρα, εικόνες από τον 15ο αι. αλλά και ένα σπαθί του 1821. Απέναντι υπάρχει ο πύργος του ρολογιού της Μονής ενώ κάτω από το ρολόι, λειτούργησε κρυφό σχολείο το 1821. Μετά τον Προυσό, μπορεί κανείς να συνεχίσει και να επιλέξει το μονοπάτι που θα τον οδηγήσει στη Μαύρη Σπηλιά με τους καταρράκτες ή ακόμη και να επισκεφτεί ένα μοναδικό φαράγγι, το γνωστό Πανταβρέχι. Κρέατα νόστιμα, συνταγές που εμπεριέχουν τη γεύση και τη θαλπωρή, ποιοτικά προϊόντα και άνθρωποι με μεράκι για τη γαστρονομία. Στην περιοχή, επιλέγουμε να δοκιμάσουμε λουκάνικα και πίτες, το παραδοσιακό κοντοσούβλι που εδώ το ονομάζουν σουφλιμά. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γιάννης Αλμπάνης | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Σκίτσα | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Λα Γκρέκα Μπελέτσα | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ολυμπιακός - Ματαρό 16-11: Οι \"ερυθρόλευκες\" συνέτριψαν τις Ισπανίδες και φουλάρουν για το 4ο Champions League",
        "body": "Ο Ολυμπιακός έδωσε συνέχεια στις “ερυθρόλευκες” προκρίσεις του τελευταίο διημέρου, συνέτριψε με 16-12 τη Ματαρό και προκρίθηκε στον έκτο τελικό Champions League της ιστορία του διεκδικώντας το τέταρτο τρόπαιό του. Το παιχνίδι ξεκίνησε με τον Ολυμπιακό να δέχεται δύο αποβολές στα πρώτα τρία λεπτά, έκλεισε το πρώτο οκτάλεπτο με τέσσερις, χωρίς η Ματαρό να το εκμεταλλεύεται. Οι διαδοχικές εξαιρετικές άμυνες και τα μπλοκ από αμφότερες της ομάδες κράτησαν το μηδέν στα πρώτα 3:30, με τη Νικόλ Ελευθεριάδου να βρίσκει πρώτη δίχτυα στον ημιτελικό από το σημείο του πέναλτι. Με το ίδιο νόμισμα απάντησε η Σιμόν φαν ντε Κρατς για τη Ματαρό, με τη Βασιλική Πλευρίτου να δίνει λίγο αργότερα ξανά το προβάδισμα για τις “ερυθρόλευκες” με ωραία εκτέλεση από τα άκρα. Όπως αναφέρει το SPORT24, oi Σιμόν φαν ντε Κρατς με το δεύτερο προσωπικό της γκολ, αυτή τη φορά από τη θέση του φουνταριστού ισοφάρισε για το τελικό 2-2 στο πρώτο οκτάλεπτο. Το δεύτερο οκτάλεπτο ξεκίνησε ιδανικά για τον Ολυμπιακό, καθώς με τη Χριστίνα Σιούτη να ανοίγει λιγαριασμό με τα αντίπαλα δίχτυα εκμεταλλεύτηκε για πρώτη φορά την παίκτρια παραπάνω. Έκτοτε, η ισπανική ομάδα έτρεξε ένα μίνι σερί 3-0. Αρχικά με τη βοήθεια της τύχης και του δοκαριού από τη θέση του φουνταριστού η Μπερτράν ισοφάρισε σε 4-4. Λιγότερο από ένα λεπτό αργότερα η Ματαρό γύρισε την κατάσταση με γκολ στην κόντρα, ενώ η Ούγγρα Κέζτελι πέτυχε το έκτο τέρμα της ισπανικής ομάδας και έδωσε αέρα δύο γκολ. Πριν το φινάλε του δεύτερου οκταλέπτου, η Χριστίνα Σιούτη έστειλε το ματς στο -1 για τον Ολυμπιακό. Τα οκτάλεπτα: 2-2, 3-4, 6-2, 5-4 Σάββατο 20 Απριλίου Σαν Αντρέου – Σαμπαντέλ 9-14\nΟλυμπιακός – Ματαρό 16-11 Κυριακή 21 Απριλίου Σαμπαντέλ – Ολυμπιακός Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Αναζητώντας τον Λάνθιμο στην Κινέττα",
        "body": "«Κινέττα» είναι ο τίτλος της πρώτης προσωπικής ταινίας του Γιώργου Λάνθιμου. Τα γυρίσματά της πραγματοποιήθηκαν το 2005 και για πολλούς κριτικούς θεωρείται η θρυαλλίδα του λεγόμενου Greek Weird Wave. Σύμφωνα με το σενάριο, ένας αστυνομικός ερευνά μια σειρά από φόνους, αναπαριστώντας τους με τη βοήθεια ενός φωτογράφου και μιας καμαριέρας ενός τοπικού ξενοδοχείου. Δύο δεκαετίες μετά, κι ενώ ο Λάνθιμος βρίσκεται στην κορυφή του παγκόσμιου κινηματογράφου, επιστρέφουμε εκεί από όπου ξεκίνησαν όλα, στην Κινέττα. Προσπαθούμε να εξερευνήσουμε τα πρώτα βήματα του Έλληνα σκηνοθέτη κι επίσης την επιλογή της τοπογραφίας της ταινίας, το ίδιο το τουριστικό θέρετρο των 70s λίγα χιλιόμετρα έξω από την Αθήνα. Για την «Κινέττα» και τον Γιώργο Λάνθιμο μιλούν στο βίντεο του NEWS24/7 οι ηθοποιοί της ταινίας, Άρης Σερβετάλης, Ευαγγελία Ράντου και Κώστας Ξυκομηνός. Credits: Συνεντεύξεις – Παραγωγή: Κώστας Κουκουμάκας\nΣενάριο – Σκηνοθεσία – Μοντάζ: Δημήτρης Κουλελής\nArt Director: Γρηγόρης Κολλάρος\nEditorial Director: Σταύρος Διοσκουρίδης SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Υγεία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Η τελετή της αφής, η Καλλιπάτειρα και οι ολυμπιακοί αγώνες",
        "body": "Με αφορμή την τελετή αφής της ολυμπιακής φλόγας, την πατριαρχική αντίληψη για τις γυναίκες και τη διοργάνωση των αρχαίων ολυμπιακών αγώνων. Πριν αναφερθούμε στους Ολυμπιακούς Αγώνες της αρχαίας Ελλάδας, έχει σημασία να δούμε και σε αυτόν τον τομέα, τη θέση της γυναίκας. Η Καλλιπάτειρα ήταν η κόρη του περίφημου ολυμπιονίκη πυγμαχίας Διαγόρα. Δίπλα στον πατέρα της λάτρεψε τον αθλητισμό και έζησε τις νίκες των αδερφών της και των παιδιών της, ενώ και ο άντρας της ο Καλλιάνακτας ήταν και αυτός ολυμπιονίκης. Βέβαια χαιρόταν για τις νίκες μετά τους αγώνες, αφού οι γυναίκες απαγορευόταν να τους παρακολουθήσουν, διότι ο αρχαίος ελληνικός πολιτισμός, ήταν καθαρά αντρικός, πατριαρχικός και η γυναίκα πολίτης δευτέρας κατηγορίας. Η Καλλιπάτειρα, λοιπόν, έδειξε ιδιαίτερη φροντίδα για την ανατροφή και την εκγύμναση του γιου της Πεισίδορου και, όταν πέθανε ο άντρας της, ανέλαβε η ίδια προσωπικά την προπόνησή του. Ήξερε καλά πώς να προετοιμάζει έναν αθλητή για τους αγώνες, αφού είχε μεγαλώσει σε οικογένεια αθλητών και σε όλη της τη ζωή τούς έβλεπε να προπονούνται. Πίστευε ότι ο γιος της έπρεπε να συνεχίσει την μεγάλη αθλητική παράδοση της οικογένειας, να αγωνιστεί για την μνήμη του πατέρα του και του παππού του και να νικήσει. Η Καλλιπάτειρα γνώριζε πολύ καλά ότι δεν επιτρεπόταν στις γυναίκες να παρακολουθήσουν τους αγώνες. Δεν ήθελε με τίποτα όμως να χάσει τον αγώνα στον οποίο συμμετείχε ο γιος της, καθώς πίστευε πως εκείνος είχε ανάγκη την παρουσία της. Ντύθηκε, λοιπόν, με ρούχα γυμναστή και πήγε να τον δει στο στάδιο. Σίγουρη πως δεν την καταλάβαινε κανένας, αν μάλιστα καθόταν και ήσυχη. Στην αρχή όλα έγιναν όπως τα είχε υπολογίσει. Ο γιος της νικούσε και το πλήθος τον αποθέωνε. Η ίδια μετά βίας συγκρατούσε τον ενθουσιασμό της. Όταν όμως ο γιος της στέφθηκε νικητής, η Καλλιπάτειρα από τη χαρά της πήδηξε μέσα στο στάδιο και τότε έπεσαν τα ρούχα της και αποκαλύφθηκε το φύλο της. Οι Ελλανοδίκες την συνέλαβαν και κινδύνευε να τιμωρηθεί με θάνατο. Όμως επειδή ήταν κόρη, αδελφή, σύζυγος και μάνα Ολυμπιονικών, της χάρισαν τη ζωή και την άφησαν ελεύθερη και ατιμώρητη. Το περιστατικό ωστόσο στάθηκε αφορμή να θεσπιστεί ένας νέος κανονισμός, σύμφωνα με τον οποίο και οι γυμναστές έπρεπε να είναι γυμνοί στους αγώνες. Για συμμετοχή των γυναικών στους αγώνες ούτε λόγος! Οι Ολυμπιακοί Αγώνες τελούνταν προς τιμή του Ολυμπίου Διός, στην περιοχή της Ολυμπίας, απ’ όπου πήραν και το όνομά τους. Οι πρώτοι αγώνες στους οποίους καταγράφηκαν τα ονόματα των νικητών διεξήχθησαν το 776 π.Χ. και έκτοτε διοργανώνονταν σταθερά κάθε τέσσερα χρόνια. Για δώδεκα, περίπου, αιώνες πραγματοποιούνταν αδιαλείπτως. Στο πέρασμα των 1.169 χρόνων έγιναν 293 Ολυμπιάδες και υπολογίζεται πως συμμετείχαν 4.237 αθλητές. Οι αγώνες ξεκινούσαν προς τα τέλη του Ιουλίου. Αρχικά οι αγώνες διαρκούσαν μία ημέρα, όμως με την πάροδο των χρόνων η προσθήκη πολλών αγωνισμάτων αλλά και η λαμπρή απήχησή τους, ανάγκασαν τους διοργανωτές σταδιακά να αυξήσουν τις ημέρες σε πέντε. Οι αθλητές διαγωνίζονταν γυμνοί και το έπαθλο του νικητή ήταν ο κότινος, δηλαδή ένα κλαδί αγριελιάς. Ο κότινος, ως βραβείο του νικητή, καθιερώθηκε από την 7η Ολυμπιάδα και μετά, ενώ στις πρώτες έξι Ολυμπιάδες το έπαθλο ήταν ένα μήλο. Οι ολυμπιακοί αγώνες επέδρασσαν τόσο καθοριστικά στη ζωή των ανθρώπων, ώστε αποτέλεσαν μέσο χρονολόγησης. Οι αρχαίοι χρονολογούσαν με βάση τις ολυμπιάδες, γι’ αυτό φρόντιζαν για την ακριβή τέλεσή τους. Τα χρόνια που μεσολαβούσαν ανάμεσα στις δύο ολυμπιάδες χαρακτηρίζονταν ως το πρώτο, το δεύτερο και το τρίτο έτος κάθε ολυμπιάδας. Η χρονολόγηση με βάση τις Ολυμπιάδες γίνεται ως εξής: αν γνωρίζουμε λ.χ. ότι το ιστορικό γεγονός έγινε στην 100ή Ολυμπιάδα κάνουμε τους ακόλουθους υπολογισμούς: 100-1 = 99,99 Χ 4 = 396, 776-396 = 380. Επομένως το γεγονός αυτό έγινε το 380 π.Χ. Εάν το γινόμενο των Ολυμπιάδων πολλαπλασιαζόμενο επί 4 είναι μεγαλύτερο του 776, τότε αφαιρέτη τοποθετούμε το 776 και το αποτέλεσμα / γεγονός αναφέρεται σε εποχή μ.Χ. Στην Δυτική Πελοπόννησο βρίσκεται η Ολυμπία, σε απόσταση δέκα χιλιομέτρων από τη θάλασσα, στην καταπράσινη κοιλάδα του Αλφειού, στην περιοχή της Ηλείας. Κοντά στο σημείο συμβολής δύο ποταμών του Αλφειού και του Κλαδέου, υπάρχει ένας χαμηλός λόφος σκεπασμένος με πεύκα. Ο λόφος ονομάζεται Κρόνιος, από τον Κρόνο, τον πατέρα του Δία. Ο Κρόνιος λόφος βρίσκεται δίπλα από την ιερή Άλτη, ένας χώρος κατάφυτος από αγριελιές, λεύκες, πεύκα και πλατάνια. Ήδη από τον 6ο αι. π.Χ. την Άλτη κοσμούσαν ναοί, βωμοί, αγάλματα και άλλα περίτεχνα κτίρια. Στον χώρο αυτό και μέσα στον περίβολο υπήρχαν τα κυριότερα θρησκευτικά οικοδομήματα. Έξω από τον περίβολο βρίσκονταν οι βοηθητικοί χώροι, δηλαδή οι κατοικίες των ιερέων, οι χώροι προετοιμασίας των αθλητών, τα λουτρά και οι ξενώνες. Αν κανείς αναλογιστεί το μέγεθος των αθλητικών εγκαταστάσεων στην Ολυμπία, μπορεί να υπολογίσει ότι οι θεατές που συνέρρεαν σ΄ αυτήν κατά τη διάρκεια των αγώνων πρέπει να ήταν περίπου 40 με 50 χιλιάδες. Οι Ελλανοδίκες ήταν Ηλείοι πολίτες που εκλέγονταν με κλήρο και ήταν οι ανώτατοι άρχοντες των αγώνων. Σκοπός τους ήταν η άρτια διοργάνωση των ολυμπιακών αγώνων. Οι Ελλανοδίκες όταν εκλέγονταν πήγαιναν για δέκα μήνες να μείνουν στον Ελλανοδικαιώνα που βρισκόταν στην Ήλιδα. Εκεί ενημερώνονταν από τους νομοφύλακες για τα καθήκοντά τους. Τρεις ήταν οι βασικοί άξονες στους οποίους όλοι όφειλαν να υπακούν: Χαρακτηριστικό για τη σημασία που έδιναν οι Έλληνες στους ολυμπιακούς αγώνες είναι το γεγονός ότι ακόμη και κατά τη διάρκεια της περσικής επίθεσης εναντίον της Ελλάδας το 480 μ.Χ. έπαιρναν μέρος στην 75η Ολυμπιάδα. Είναι πράγματι αξιοπερίεργο το γεγονός της απαγόρευσης της παρακολούθησης των αγώνων από τις γυναίκες. Αντίθετα, Έλληνες, αλλά και βάρβαροι και δούλοι μπορούσαν ελεύθερα να παρακολουθήσουν τους αγώνες. Θλιβερό να μένεις έκθαμβος από την πρωτοπορία της έλλογης σκέψης τους και παράλληλα το γυναικείο φύλο να μην έχει θέση σε αυτή την ιστορική πορεία. Η μόνη γυναίκα που μπορούσε να παρακολουθήσει τους αγώνες ήταν η ιέρεια της θεάς Δήμητρας Χαμύνης η οποία καθόταν στον βωμό της θεάς που βρισκόταν στη βόρεια πλευρά του Σταδίου. Η τελευταία διοργάνωση έγινε το 393 μ.Χ. οπότε ο Θεοδόσιος ο Α’ με διάταγμα απαγόρευσε τη λειτουργία των ειδωλολατρικών ιερών. Λίγα χρόνια αργότερα, το 426 μ.Χ. ο αυτοκράτορας Θεοδόσιος ο Β’ με διάταγμα προχώρησε στην καταστροφή των κτιρίων της Άλτης. Δύο σεισμοί ύστερα από λίγες δεκαετίες ήρθαν να αποτελειώσουν το έργο της καταστροφής που άρχισαν οι δύο αυτοκράτορες. Κατά τον 5-6 αι. μ.Χ. εγκαταστάθηκε στην Ολυμπία κοινότητα χριστιανών και έτσι το μοναδικό κτίριο που είχε μείνει όρθιο, το εργαστήριο του Φειδία, μετατράπηκε σε χριστιανική εκκλησία. Βιβλιογραφία: Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Διατροφή | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κουβάς στον ΣΥΡΙΖΑ από τη βάση",
        "body": "Δεν χρειάστηκαν παρά μόνο μερικά 24ώρα για να αποδειχθεί στην πράξη ότι το “αδιαμεσολάβητο” σύστημα ανάδειξης υποψηφίων του ΣΥΡΙΖΑ δεν δούλεψε… Πριν από περίπου 2,5 χρόνια διεξήχθησαν οι εκλογές για την ανάδειξη του νέου προέδρου του ΚΙΝΑΛ-ΠΑΣΟΚ ο οποίος θα έπαιρνε τη θέση της αείμνηστης Φώφης Γεννηματά. Η εκλογή, ακολουθώντας τη μόδα της εποχής, έγινε “από τη βάση” και “αδιαμεσολάβητα“. Στον τότε ΣΥΡΙΖΑ διαπίστωσαν ότι πρόκειται για εξαιρετική ιδέα που θα έφερνε νέο αέρα δημοκρατίας σ’ ένα κουρασμένο κόμμα (του οποίου βέβαια τα διασυλλογικά όργανα δεν συνεδρίαζαν σχεδόν ποτέ) και εν τέλει την υιοθέτησαν. Γράφαμε τότε, τον Δεκέμβριο του 2021 για τις εκλογές στο ΚΙΝΑΛ-ΠΑΣΟΚ. “Η “λαϊκή” ψήφος στην προκειμένη περίπτωση χρησιμοποιείται ως “τυφλή” ανάθεση σ’ ένα πρόσωπο το οποίο μ’ ένα μαγικό τρόπο ξεπερνά και αφήνει πίσω του κάθε άλλη εσωκομματική διαδικασία και επιβάλλει τα θέλω του χωρίς να μπει στη βάσανο της πολιτικής ζύμωσης και δημιουργίας από τα κάτω”. Και πιο κάτω: “Βάση” επί της ουσίας δεν υπάρχει. Θα υπήρχε μόνο στην περίπτωση που έπαιρναν μέρος στην ψηφοφορία τα μέλη του ΚΙΝΑΛ με τουλάχιστον εξάμηνη παρουσία στις οργανώσεις του, πολίτες δηλαδή που αποδεδειγμένα συμμετείχαν σε εσωκομματικές διαδικασίες, που συνδιαμόρφωσαν, στο μέτρο του εφικτού, πολιτικές, που αφιέρωσαν χρόνο, κόπο και ψυχή σε μία πολιτική τους επιλογή”. Δεν επιθυμούμε, προφανώς, να ευλογήσουμε τα γένια μας. Ωστόσο ήταν κάτι παραπάνω από εμφανές ότι το συγκεκριμένο μοντέλο εξυπηρετεί κυρίως επικοινωνιακές και όχι δημοκρατικές ανάγκες. Οταν λοιπόν στον ΣΥΡΙΖΑ 2,5 χρόνια μετά κυριάρχησαν πλήρως οι λογικές της επικοινωνίας (έναντι της πολιτικής ουσίας) ήταν πλέον θέμα χρόνου να προκύψουν πολιτικά τερατουργήματα τύπου Παπανώτα. Τι ίσχυσε στον ΣΥΡΙΖΑ; Οποιος ήθελε να καταθέσει υποψηφιότητα, συμπλήρωνε τη σχετική φόρμα. Εν συνεχεία, τις υποψηφιότητες εξέταζε μία “επιτροπή αξιολόγησης” όργανο μη θεσμοτεθημένο στο οργανόγραμμα του κόμματος. Εννοείται ότι άποψη εξέφρασε και το “εκτελεστικό γραφείο”, επίσης μη θεσμοτεθημένο όργανο. Η κομματική βάση στην πραγματικότητα δεν δούλεψε καθόλου. Οι τοπικές του κόμματος (ανανεωμένες με νέα πρόσωπα) ουσιαστικά αγνοήθηκαν αφού έτσι και αλλιώς υποψηφιότητα μπορούσε να βάλει όποιος ήθελε, ακόμα και δεν τον είχα δει ποτέ σε τοπική οργάνωση. Στο όνομα της εκλογής από τη βάση, η βάση πετάχθηκε στο κάλαθο των αχρήστων. Παρατηρούμε, δηλαδή, ότι εγκαθιδρύθηκε ένα σύστημα το οποίο είναι στη λογική του τρομερά συγκεντρωτικό και αγνοεί/περιφρονεί την οποιαδήποτε πολιτική ζήμωση εντός του κόμματος. Εντρομοι την Τετάρτη ακόμα και σκληροπυρηνικοί του νέου ΣΥΡΙΖΑ έσπευσαν να κρατήσουν αποστάσεις από το σεξιστικό παραλήρημα Παπανώτα. Πιθανώς στο άμεσο μέλλον θα χρειαστεί να το κάνουν και για άλλους/άλλες, τίποτα δεν αποκλείεται. Και έτσι σήμερα, αντί να ασχολούμαστε με τις πολιτικές ακροβασίες και λαθροχειρίες του Κυριάκου Μητσοτάκη που ενέταξε στο δικό του ψηφοδέλτιο καταδικασμένο για υπόθεση τρομοκρατίας για να κλείσει το μάτι στον Βελόπουλο, βλέπουμε ότι όλα τα φώτα της (αρνητικής) δημοσιότητας πέφτουν πάνω στον ΣΥΡΙΖΑ που βάζει το ένα αυτογκόλ μετά το άλλο. Κοιμούνται, βέβαια, όπως έστρωσαν. Οταν “βιάζεται” η πολιτική θεωρία, όταν αγνοούνται δεκαετίες εμπειρίες στην κομματική δουλειά και στην πολιτική ζύμωση, “προκύπτει” ξαφνικά (σε αριστερό κόμμα) υποψηφιότητα που υποστηρίζει ότι “τι κι αν υποτίθεται ότι γράφει κάποιος καλά! Το μπετοναρισμενο μυαλό με σκέψεις του προχθές τον προδίδει. Χαμπάρι δεν παίρνει τι γίνεται στην πραγματική κοινωνία που σιχαίνεται συλλογικότητες κι άλλες αηδίες”. Μα με αηδίες θα καταπιανόμαστε τώρα σύντροφοι; Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Φάκελοι | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "World | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Το Σκίτσο της Ημέρας | 20/04/2024",
        "body": "Ο Αντώνης Βαβαγιάννης σκιαγραφεί την επικαιρότητα με το καυστικό του χιούμορ. SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κώστας Μανιάτης | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Been There, Done That | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ταξίδι | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Στέφανος Κασσελάκης: Δεν υπάρχουν για μας ξεχασμένοι, παραγκωνισμένοι Έλληνες",
        "body": "Από την Κύθνο και τη Σύρο ξεκίνησε η ναυτική περιοδεία του προέδρου του ΣΥΡΙΖΑ – ΠΣ Στέφανου Κασσελάκη στα 29 νησιά της χώρας. Στη Σύρο, τον πρώτο σταθμό της περιοδείας που πραγματοποιεί σε 29 νησιά σε διάστημα δέκα ημερών, βρίσκεται ο Στέφανος Κασσελάκης. Όπως σημειώνει σε σχετική ανάρτησή του στα μέσα κοινωνικής δικτύωσης, ο πρόεδρος του ΣΥΡΙΖΑ ΠΣ θέλει να μεταφέρει “το μήνυμα μας από την Κύθνο μέχρι τη Ρω και από τους Αρκιούς μέχρι τη Σκύρο: Δεν υπάρχουν για μας ξεχασμένοι, παραγκωνισμένοι Έλληνες“. Ο κ. Κασσελάκης αναφέρει ότι ξεκίνησαν σήμερα “με τον ναύαρχο Αποστολάκη και την ομάδα μας” ωστόσο ενώ το ταξίδι ήταν προγραμματισμένο να ξεκινήσει στις 10 πμ, λόγω των ισχυρών ανέμων που επικρατούσαν, απέπλευσαν κάποιες ώρες αργότερα. “Μπροστά μας όλο το Αιγαίο. Για 10 ολόκληρες μέρες. Πάνω από 1000 ναυτικά μίλια. Θα επισκεφτώ 29 νησιά, σε μία περιοδεία που δεν έχει κάνει ποτέ κανένας πολιτικός”, αναφέρει, για να σημειώσει: “Θέλω να μεταφέρω το μήνυμά μας από την Κύθνο μέχρι τη Ρω και από τους Αρκιούς μέχρι τη Σκύρο: Δεν υπάρχουν για μας ξεχασμένοι, παραγκωνισμένοι Έλληνες”. Επιπλέον έγραψε ότι “θέλω να μεταφέρω το πρόγραμμά μας για την ακρίβεια, την ασφάλεια, τη φορολογία, την αναμόρφωση του Κράτους στους νησιώτες μας, που ζουν στο πιο κομβικό σημείο της πατρίδας μας”, αλλά και να καταγράψει αυτοπροσώπως, “νησί προς νησί, τα προβλήματα των κατοίκων”. “Το είπα και χθες: Όλες μου οι αντοχές – όλες μας οι δυνάμεις στην υπηρεσία των συμπολιτών μας από άκρη σε άκρη της Ελλάδας. Για μια καλύτερη ζωή”, υπογραμμίζει ο πρόεδρος του ΣΥΡΙΖΑ. Ξεκινήσαμε με τον ναύαρχο Αποστολάκη και την ομάδα μας.\nΉταν να φύγουμε στις 10πμ.\nΠεριμέναμε να πέσουν οι άνεμοι.\nΑποπλεύσαμε στη 1μμ.\nΜπροστά μας όλο το Αιγαίο.\nΓια 10 ολόκληρες μέρες.\nΠάνω από 1000 ναυτικά μίλια.\nΘα επισκεφτώ 29 νησιά, σε μία περιοδεία που δεν έχει κάνει ποτέ… pic.twitter.com/IC8bH04H1M— Stefanos Kasselakis – Στέφανος Κασσελάκης (@skasselakis) April 20, 2024 \n Σύμφωνα με πληροφορίες, λόγω των ισχυρών μποφόρ, πρώτος σταθμός της περιοδείας του κ. Κασσελάκη ήταν τελικά η Κύθνος και εν συνεχεία μετέβησαν στη Σύρο. “Δύσκολα βγαίνει ο μήνας“, του είπαν εργαζόμενοι στο λιμάνι, σε σύντομη φιλική κουβέντα που είχαν κατά την άφιξη στο νησί. Το ζήτημα των αυξημένων δυσκολιών διαβίωσης στα νησιά και των ιδιαιτεροτήτων που αντιμετωπίζουν, τέθηκε στη σύσκεψη που είχε ο πρόεδρος του ΣΥΡΙΖΑ με το ΔΣ του Επιμελητηρίου Κυκλάδων στην Ερμούπολη, με τον κ. Κασσελάκη να υπογραμμίζει τη σημασία που αποδίδει ο ΣΥΡΙΖΑ στο πώς τα νησιά θα έχουν μόνιμο πληθυσμό όλο τον χρόνο και πώς θα έρχονται νέοι άνθρωποι να ξεκινούν εκεί τη ζωή τους. “Το τελευταίο διάστημα πάμε ανάποδα“, του είπαν, “λόγω του αυξημένου κόστους κλείνουν από Σεπτέμβρη στα περισσότερα νησιά τα εστιατόρια, η ζωή το χειμώνα ακόμα και στη Σύρο αρχίζει και πέφτει“. Επισήμαναν δε στον κ. Κασσελάκη ότι ο περίπλους που θα πραγματοποιήσει “θα είναι μια συγκλονιστική εμπειρία, γιατί θα μπορέσετε να δείτε και τις ιδιαιτερότητες που είναι δύσκολο να σας περιγράψει κάποιος από μακριά, αν δεν τις δείτε από κοντά”. Μετά από τη σύσκεψη στο Επιμελητήριο, ο κ. Κασσελάκης συναντήθηκε με τον δήμαρχο του νησιού, Αλέξη Αθανασίου. Ο αρχηγός της αξιωματικής αντιπολίτευσης τόνισε ότι ο ΣΥΡΙΖΑ παράγει θέσεις για πάρα πολλά ζητήματα, ειδικά για θέματα οικονομίας, φορολογία, ακρίβεια, θέματα ασφάλειας. Σημείωσε ότι προφανώς το θέμα της νησιωτικότητας είναι πολύ σημαντικό για τον ΣΥΡΙΖΑ, όπως υπήρξε σημαντικό για τον ΣΥΡΙΖΑ εξαρχής, κάνοντας ιδιαίτερη μνεία στο έργο του Νεκτάριου Σαντορινιού για την καθιέρωση του μεταφορικού ισοδύναμου επί διακυβέρνησης ΣΥΡΙΖΑ. “Με τον αείμνηστο Νεκτάριο είχαμε μια φοβερή συνεργασία”, τόνισε από την πλευρά του ο κ. Αθανασίου. Κατά το ξεκίνημα της συνάντησης ο δήμαρχος σχολίασε τον δύσκολο καιρό με τον οποίο απέπλευσαν ο πρόεδρος του ΣΥΡΙΖΑ με την ομάδα του, με τον κ. Αποστολάκη να σχολιάζει ότι “άμα δείτε και με τι σκάφος ταξιδεύουμε, δεν το πιστεύει κανείς ότι ταξιδεύουμε”, προσθέτοντας ότι ταξίδεψαν με “7αράκι”. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γιάννης Τριάντης | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μαίρη Συνατσάκη: Με παρουσιάζουν ως παράλογη κυρία που ευνουχίζω άντρες",
        "body": "Στην αρνητική κριτική που δέχεται για τα κοινωνικού περιεχομένου βίντεο και τις δηλώσεις της γύρω από τον σεξισμό και την πατριαρχία απάντησε η Μαίρη Συνατσάκη. Κάθε βίντεο που αναρτεί η Μαίρη Συνατσάκη είτε στον λογαριασμό της στο Instagram είτε στο κανάλι της στο YouTube και σχετίζεται είτε με τη βία κατά των γυναικών, είτε με τον σεξισμό, είτε με την πατριαρχία τη φέρνει αντιμέτωπη με διαδικτυακές επιθέσεις και σχόλια μίσους. Το ίδιο συνέβη και με το τελευταίο βίντεο με τίτλο “Πάταξη Πατριαρχίας”, στο οποίο θίγει το συγκεκριμένο θέμα ξεσηκώνοντας θύελλα αντιδράσεων. Η Μαίρη Συνατσάκη βρέθηκε το πρωί του Σαββάτου (20/04) στην εκπομπή “Χαμογέλα και Πάλι”, όπου έδωσε τη δική της απάντηση στην κριτική που δέχεται. “Σε αυτή τη φάση, αυτή την εβδομάδα με κρίνουν για κάτι που δεν είπα ποτέ. Βγήκαν οι τίτλοι που έλεγαν ότι μου έκανε κακή εντύπωση ότι στα βρεφικά ρουχαλάκια υπάρχουν αγορίστικα και κοριτσίστικα, που ήταν ένα από τα πράγματα που ανέφερα ξεκινώντας από το κομμάτι της έμφυλης βίας, και οι άνθρωποι κατάλαβαν πως είπα ότι δεν θέλω να υπάρχουν φύλα. Ότι δεν θέλω να υπάρχουν άντρες και γυναίκες, θέλω να είμαστε όλοι ουδέτερα. Δεν κατάλαβα πώς βγήκε αυτό σαν συμπέρασμα. Έπειτα δεν καταλαβαίνω πώς θα μπορούσα να το πω, ως τι, με ποια ιδιότητα; Με ενοχλεί, γιατί είναι σαν να παίρνουν τον προβολέα από αυτό που ουσιαστικά λέω. Που αυτό που θέλω να πω είναι ότι μπορούμε κάποια στιγμή να γίνουμε ισότιμοι; Δεν μισώ κανέναν, δεν μισώ το αντρικό φύλο!“, είπε αρχικά η Μαίρη Συνατσάκη, τονίζοντας ότι θέλει όλοι να έρθουν και να βρίσκονται στην ίδια πλευρά. Στη συνέχεια η ίδια σχολίασε πως και οι άνδρες πλήττονται εξίσου από την πατριαρχία, αφού μεταξύ άλλων, όπως είπε, “τους απαγορεύει να αποτύχουν σε κάτι, να είναι ευαίσθητοι, να μιλήσουν για θέματα ψυχικής υγείας”. “Το να με βάζουν σαν μια παράλογη κυρία που θέλει να ευνουχίσει τους άνδρες, να μην υπάρχουν φύλα, να είναι όλα ουδέτερα και να εστιάζουν σε αυτό και να με βρίζουν χυδαία, είναι μια παραπλάνηση που καταλαβαίνω ότι βολεύει. Αλλά εγώ δεν λέω αυτό και θα συνεχίσω να λέω αυτό που λέω. Και πραγματικά λέω στον εαυτό μου ότι ίσως να μην έχεις πει τις σωστές λέξεις”, τόνισε. Σε ερώτηση για το αν υπάρχουν βίντεο που έχει ετοιμάσει και δεν έχει τελικά ανεβάσει γιατί φοβάται μην κριθεί, η Μαίρη Συνατσάκη σχολίασε πως έχουν υπάρξει βίντεο που έχει μοντάρει, τα βλέπει και μπορεί να ξαναγυρίσει ένα συγκεκριμένο κομμάτι. “Η πρόθεσή μου δεν είναι να γίνουμε εχθροί. Τα περισσότερα θύματα στους πολέμους είναι άνδρες, αλλά πόσες γυναίκες αρχηγοί κρατών υπάρχουν που έχουν κηρύξει πολέμους; Αρχικά, πόσες γυναίκες αρχηγοί κρατών υπάρχουν”, είπε σε άλλο σημείο. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Υποψήφιοι Ευρωβουλευτές 2024",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρέπει η Ευρώπη να γίνει πιο αυστηρή ως προς τη γυναικοκτονία;",
        "body": "Η Ελλάδα δεν έχει προχωρήσει στη νομική κατοχύρωση της γυναικοκτονίας ως διακριτής αξιόποινης πράξης. Οι πιέσεις και οι κινήσεις της ΕΕ. Την ώρα που η γυναικοκτονία έξω από το Α.Τ. Αγ. Αναργύρων παραμένει στην κορυφή της ατζέντας της επικαιρότητας μέσα από τις αλυσιδωτές συστημικές παθογένειες που συνοδεύουν τη δολοφονία, στη χώρα μας δεν υπάρχει επίσημο αρχείο καταγραφής εγκλημάτων που εδράζουν στην έμφυλη βία. Το δίκτυο European Data Journalism Network (EDJNet) παρατηρεί πως στην Ελλάδα όχι μόνο δεν υπάρχει ανάλογο αρχείο γυναικοκτονιών, αλλά και η κυβέρνηση του τόπου “επιλέγει να αναφέρει πως δεν υπάρχει λόγος ο συγκεκριμένος όρος να ενσωματωθεί στο νομικό πλαίσιο”, με την ΝΔ να σημειώνει πως ο ισχύον ποινικός κώδικας καλύπτει πλήρως τα έμφυλα εγκλήματα με τις δέουσες ποινές. Ταυτόχρονα, το δίκτυο σημειώνει πως δεν υπάρχει και βάση συγκρίσιμων δεδομένων για τις γυναικοκτονίες σε πανευρωπαϊκό επίπεδο ώστε να ασκηθεί και η ανάλογη πίεση προς τις αρμόδιες αρχές των κρατών-μελών για να πράξουν περισσότερα. Σύμφωνα με τα στοιχεία που έλαβε το EDJNet από την ΕΛΑΣ, στην Ελλάδα σημειώνονται δύο γυναικοκτονίες το μήνα, ενώ στη χώρα καταγράφεται αύξηση των γυναικοκτονιών για το 2022 της τάξης του 4,3% σε σύγκριση με το 2021. Αξίζει να σημειωθεί ότι η ΕΛΑΣ μόλις το 2020 προχώρησε σε τροποποίηση του συστήματος καταγραφής των αδικημάτων ενδοοικογενειακής βίας, περιλαμβάνοντας πλέον στα στοιχεία της και πληροφορίες για τη σχέση θύματος-δράστη και το είδος της βίας. Από τη δική της μεριά η Εθνική Επιτροπή για τα Δικαιώματα του Ανθρώπου (ΕΕΔΑ), ως ο Εθνικός Θεσμός Ανθρωπίνων Δικαιωμάτων στην Ελλάδα και με αφορμή την 5η στη σειρά γυναικοκτονία για το έτος 2024, η οποία τελέστηκε έξω από Αστυνομικό Τμήμα, “καλεί τις αρμόδιες αρχές της Πολιτείας να λάβουν αποτελεσματικά και άμεσα μέτρα προστασίας από κάθε μορφή έμφυλης βίας και να διασφαλίσουν την πλήρη απόλαυση του δικαιώματος στη ζωή όσων βρίσκονται στην Ελληνική Επικράτεια”. Η ΕΕΔΑ εκφράζει τη λύπη και την αγανάκτησή της, διότι όπως αναφέρει, “παρά την τυπική συμμόρφωση της Ελλάδας με το διεθνές και Ενωσιακό κανονιστικό πλαίσιο, τη λήψη και εφαρμογή στρατηγικών και δράσεων και τη λειτουργία υπηρεσιών και δομών με στόχο την πρόληψη και καταστολή του φαινομένου της έμφυλης βίας, συμπεριλαμβανομένης της παρενοχλητικής παρακολούθησης και καταδίωξης (stalking), διαπιστώνει σοβαρή ανεπάρκεια της προστασίας στην πράξη”. Απέναντι στις αιτιάσεις της κυβέρνησης, τα κόμματα που εντάσσονται στο “προοδευτικό τόξο” της αντιπολίτευσης αναφέρουν πως η σκοπιμότητα της ποινικοποίησης της γυναικοκτονίας δεν έγκειται στο να θέσει τη ζωή μιας γυναίκας ως υπέρτερη έναντι μιας άλλης ανθρώπινης ζωής, αλλά να απαντήσει αποτελεσματικά στις δολοφονίες θυμάτων που χάνουν τις ζωές τους λόγω του φύλου τους από κάποιον θύτη που αισθάνεται πως έχει εξουσία πάνω τους. Τα ειδικά μέτρα τα οποία είναι αναγκαία για την πρόληψη και προστασία των γυναικών από την έμφυλη βία δεν θεωρούνται άλλωστε διακριτική μεταχείριση σύμφωνα τόσο με τη Σύμβαση της Κωνσταντινούπολης (άρθρο 4 παρ. 4) όσο και με το Σύνταγμα – σύμφωνα με το άρθρο 116 παρ. 2 του Συντάγματος, “δεν αποτελεί διάκριση λόγω φύλου η λήψη θετικών μέτρων για την προώθηση της ισότητας μεταξύ ανδρών και γυναικών. Το Κράτος μεριμνά για την άρση των ανισοτήτων που υφίστανται στην πράξη, ιδίως σε βάρος των γυναικών”. Σε κάθε περίπτωση η θεσμοθέτηση του όρου “γυναικοκτονία” θα δώσει τέλος σε όρους όπως “έγκλημα πάθους”, “έγκλημα τιμής”, “οικογενειακή τραγωδία” κάνοντας σαφές πως το εν λόγω έγκλημα στοχεύει το γυναικείο φύλο βάσει επιλογής και είναι το αποκορύφωμα μιας έμφυλης βίας μέσα από τις σχέσεις που διέπονται από τους όρους της πατριαρχίας (άρα και της διαιώνισης των διακρίσεων). Χώρες όπως η Γαλλία και το Βέλγιο έχουν θεσπίσει επιβαρυντική περίπτωση τιμωρώντας αυστηρότερα περιπτώσεις γυναικοκτονιών, ώστε να περιορίσουν τα συγκεκριμένα εγκλήματα και να διασφαλίσουν την αρχή της ισότητας στην πράξη. Παράλληλα, οι ευρωβουλευτές έχουν ψηφίσει οδηγία για τη θέσπιση ελάχιστων προτύπων στο δίκαιο της ΕΕ για την ποινικοποίηση ορισμένων μορφών βίας λόγω φύλου σε όλες τις χώρες της ΕΕ και την εξασφάλιση της προστασίας και της πρόσβασης των θυμάτων στη δικαιοσύνη. Σύμφωνα με τις στατιστικές της ΕΕ, μία στις τρεις γυναίκες ηλικίας 15 ετών και άνω έχει υποστεί σωματική ή σεξουαλική βία, ωστόσο όπως είπαμε, δεν υπάρχουν επίσημα στοιχεία προς σύγκριση. Ακόμη, στο ψήφισμα ευρωκαταδίκης του Φεβρουαρίου για το κράτος δικαίου στην Ελλάδα, υπάρχει η εξής διατύπωση: “Το ΕΚ αναγνωρίζει την ύπαρξη τηλεφωνικών γραμμών βοήθειας και εξειδικευμένων αστυνομικών υπηρεσιών αντιμετώπισης της ενδοοικογενειακής βίας, αλλά παροτρύνει επίσης την κυβέρνηση να δημιουργήσει ολοκληρωμένα κέντρα υποστήριξης θυμάτων βιασμού και να διασφαλίσει ότι τα θύματα σεξουαλικής βίας μπορούν να έχουν άμεση πρόσβαση σε ιατρική περίθαλψη, μετατραυματική υποστήριξη, ιατροδικαστικές εξετάσεις και ψυχολογική υποστήριξη· καλεί την κυβέρνηση να καταστήσει τη γυναικοκτονία αυτοτελές έγκλημα”. Επίσης, στις αρχές Φεβρουαρίου το Ευρωπαϊκό Κοινοβούλιο και το Συμβούλιο της Ευρώπης κατέληξαν σε συμφωνία για τη θέσπιση κοινών κανόνων. Η άτυπη συμφωνία περιλαμβάνει μέτρα για την πρόληψη του βιασμού, αυστηρότερους κανόνες για τη βία στο διαδίκτυο και καλύτερη υποστήριξη στα θύματα. Σύμφωνα με τα όσα ορίζει, για πρώτη φορά θα υπάρξουν κανόνες, οι οποίοι ορίζουν ποινικοποίηση ορισμένων μορφών έμφυλης βίας, καλύτερη πρόσβαση στη δικαιοσύνη, προστασία και πρόληψη σε επίπεδο ΕΕ. Στην παραπάνω συμφωνία ωστόσο, δεν βρίσκεται πουθενά η λέξη “βιασμός” καθώς μετά από πιέσεις συντηρητικών, το Συμβούλιο αφαίρεσε εντελώς το άρθρο 5, το οποίο ανέφερε ότι μια σεξουαλική πράξη χωρίς συναίνεση αποτελεί ποινικό αδίκημα. Πέραν των παραπάνω – και αναφορικά με την Ελλάδα – στην τελευταία έκθεση αξιολόγησης, τον περασμένο Νοέμβριο, από την ομάδα εμπειρογνωμόνων (GREVIO) -που είναι αρμόδια για την παρακολούθηση της εφαρμογής της Σύμβαση της Κωνσταντινούπολης – γίνεται λόγος για κάποια θετικά βήματα από τότε που η Ελλάδα έγινε συμβαλλόμενο μέρος στη συνθήκη, ωστόσο υπάρχουν κενά. Ένα από αυτά είναι τα ελάχιστα καταφύγια για γυναίκες-θύματα βίας, αλλά και η μη εξειδίκευση των αρχών σε θέματα έμφυλης βίας, ζητήματα που παρατηρούνται και σε άλλα κράτη-μέλη. Όλα αυτά – σε συνδυασμό με το γεγονός πως δεν υπάρχουν επίσημα data καταγραφής των έμφυλων εγκλημάτων προς περαιτέρω πίεση για θεσμοθέτηση με στόχο τον περιορισμό τους – δημιουργούν ένα σαθρό πεδίο, με τις γυναίκες να συνεχίζουν να απειλούνται καθημερινά λόγω του ότι πολύ απλά είναι γυναίκες, με την Ευρώπη να καλείται να γίνει ακόμη πιο αποφασιστική. Βάσει των παραπάνω, πιστεύετε πως η Ευρώπη πρέπει να ασκήσει περισσότερη πίεση προς τα κράτη-μέλη της για τη θεσμοθέτηση του όρου της “γυναικοκτονίας” και την ένταξή του στο εκάστοτε νομικό πλαίσιο;  Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Απογευματινά χειρουργεία: Στο ΣτΕ 30 Ιατρικοί Σύλλογοι για την ακύρωσή τους",
        "body": "Οι γιατροί αναφέρουν ότι με την προσφυγή τους στο ΣτΕ συνεχίζουν τον αγώνα κατά των απογευματινών και επί πληρωμή χειρουργείων και ενάντια στον τιμοκατάλογο της ντροπής. Προσφυγή κατά του Ελληνικού Δημοσίου και της κοινής υπουργικής απόφασης (ΚΥΑ) για τη λειτουργία απογευματινών χειρουργείων από τους υπουργούς Εθνικής Οικονομίας-Οικονομικών και Υγείας κατέθεσε στο Συμβούλιο της Επικρατείας (ΣτΕ) η Ομοσπονδία Ενώσεων Νοσοκομειακών Γιατρών Ελλάδας (ΟΕΝΓΕ), όπως είχε προαναγγείλει σε ρεπορτάζ του το NEWS 24/7. Μάλιστα, την αίτηση ακύρωσης υπογράφουν 30 Ιατρικοί Σύλλογοι, μέσω του δευτεροβάθμιου συνδικαλιστικού οργάνου (της ΟΕΝΓΕ). «Συνεχίζουμε με κάθε τρόπο τον αγώνα ενάντια στην κυβερνητική αθλιότητα των απογευματινών επί πληρωμή χειρουργείων, ενάντια στον τιμοκατάλογο της ντροπής, ενάντια στην απογείωση της εμπορευματικής λειτουργίας με ιδιωτικοοικονομικά κριτήρια των δημόσιων νοσοκομείων, τη μετατροπή τους σε οίκους εμπορίου που εκμεταλλεύονται τον ανθρώπινο πόνο την ώρα της αρρώστιας και μετατρέπουν την σχέση γιατρού – ασθενούς σε απλή εμπορική συναλλαγή», υπογραμμίζουν οι γιατροί. Στην αίτηση ακύρωσης των απογευματινών χειρουργείων, οι γιατροί αναφέρουν ότι «το κράτος έχει την ευθύνη για την παροχή υπηρεσιών υγείας στο σύνολο των πολιτών και ότι οι υπηρεσίες υγείας παρέχονται ισότιμα σε κάθε πολίτη, μέσα από το ενιαίο και αποκεντρωμένο Εθνικό Σύστημα Υγείας». Επίσης, από τις διατάξεις της υπουργικής απόφασης που ρυθμίζει τη λειτουργία των απογευματινών χειρουργείων, προκύπτουν, όπως αναφέρουν, τα εξής: Οι γιατροί χαρακτηρίζουν «αντισυνταγματική» την εξουσιοδοτική διάταξη στην οποία εδράζεται η ΚΥΑ και ως εκ τούτου προσφεύγουν στο ανώτατο όργανο της Δικαιοσύνης για την ακύρωσή της. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Καλλιτέχνες | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Δ. Ελλάδα: Πέντε συλλήψεις για ενδοοικογενειακή βία",
        "body": "Χειροπέδες σε πέντε άτομα που κατηγορούνται για ενδοοικογενειακή βία πέρασαν οι Αρχές σε περιοχές της Αχαΐας και της Αιτωλοακαρνανίας Πέντε άτομα, τα οποία κατηγορούνται για ενδοοικογενειακή βία, συνελήφθησαν σε περιοχές της Αχαΐας και της Αιτωλοακαρνανίας, ενώ παράλληλα σχηματίσθηκαν και τέσσερις δικογραφίες για το ίδιο αδίκημα. Ειδικότερα, σύμφωνα με την αστυνομία, συνελήφθη στην Πάτρα μια γυναίκα, έπειτα από καταγγελία που υπέβαλε σε βάρος της ο σύζυγός της, διότι τον χαστούκισε στο πρόσωπο. Επίσης, σύμφωνα με το Αθηναϊκό και Μακεδονικό Πρακτορείο Ειδήσεων, συνελήφθη στην Πάτρα ένας άνδρας, διότι χτύπησε με τα χέρια του στο πρόσωπο την σύντροφό του. Μάλιστα, η γυναίκα επέστρεψε στο σπίτι της με την συνοδεία αστυνομικών. Ακόμη, συνελήφθη στο Αίγιο ένας άνδρας, διότι εξύβρισε και προκάλεσε σωματικές βλάβες στην μητέρα του, ενώ παράλληλα εξύβρισε και κτύπησε με τα χέρια του στο κεφάλι τον αδελφό του. Παράλληλα, σχηματίσθηκε δικογραφία σε βάρος ενός άνδρα στην Πάτρα, τον οποίο κατήγγειλε η αδελφή του, διότι την απείλησε και την εξύβρισε, παραβιάζοντας περιοριστικούς όρους που του είχαν επιβληθεί με δικαστική απόφαση. Σε μία άλλη περίπτωση στην Πάτρα, σχηματίσθηκε δικογραφία σε βάρος ενός άνδρα, τον οποίο κατήγγειλε η πρώην σύντροφός του, διότι την απείλησε και την εξύβρισε, ενώ σχηματίσθηκε δικογραφία και σε βάρος μια γυναίκας στην Πάτρα, την οποία κατήγγειλε ο εν διαστάσει σύζυγός της, διότι τον απείλησε λεκτικά. Έπειτα από καταγγελία που υπέβαλε μία γυναίκα, για ενδοοικογενειακή σωματική βλάβη και ενδοοικογενειακή απειλή, σχηματίσθηκε δικογραφία σε βάρος του πρώην πεθερού της και της αδελφής του πρώην συζύγου της. Συνελήφθη στο Αγρίνιο ένας άνδρας, για παραβίαση δικαστικών αποφάσεων, διότι μπήκε στο σπίτι της μητέρας του, παραβιάζοντας απόφαση του τριμελούς πλημμελειοδικείου Αγρινίου, με την οποία του είχαν επιβληθεί περιοριστικοί όροι της μη προσέγγισης και επικοινωνίας με την μητέρα του, για ενδοοικογενειακή βία. Επίσης, συνελήφθη στο Μεσολόγγι ένας άνδρας, έπειτα από καταγγελία της συζύγου του, για ενδοοικογενειακή βία, εξύβριση και απειλή. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Επισυνδέσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τράπεζες | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "3 Ευρωπαϊκές αποφάσεις που θα μας αλλάξουν την ζωή",
        "body": "Οι αποφάσεις του Ευρωπαϊκού Κοινοβουλίου συχνά ακούγονται τεχνοκρατικές, αλλά πίσω από τα σύνθετα κείμενα και τις πολύμηνες διαπραγματεύσεις προκύπτουν και αποφάσεις που θα αλλάξουν την καθημερινότητά μας. Για την επόμενη δεκαετία, έχουν ήδη δρομολογηθεί αλλαγές προς την κατεύθυνση της πράσινης ανάπτυξης και της μείωσης του περιβαλλοντικού αποτυπώματος της ΕΕ. Από τους φορτιστές που χρησιμοποιούμε, τα αυτοκίνητα που έχουμε, μέχρι και τα δείγματα σαμπουάν που παίρνουμε από τα ξενοδοχεία, πολλά αναμένεται να καταργηθούν ή να τροποποιηθούν σημαντικά. SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "NETFLIX Νέα & Ειδήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "EU 24/7 | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "\"Το Σπίτι μου Mέσα”: Από το \"ΕΥΚΑΙΡΙΑ 700€\", στη διεκδίκηση",
        "body": "Οι “Γειτονιές για το δικαίωμα στη στέγη” έκαναν την εμφάνισή τους και ζωντάνεψαν το κέντρο της Αθήνας, με δράσεις που μετέτρεψαν σε γέλιο και δημιουργία τα αδιέξοδα στην αναζήτηση κατοικίας. Υψηλά ενοίκια, εξώσεις, πλειστηριασμοί, βίαιη τουριστικοποίηση των γειτονιών. Ποια άραγε δεν έχει βιώσει είτε η ίδια είτε μέσω φίλων ή συγγενών ένα “ξεσπίτωμα” τα τελευταία χρόνια; Πόσο άνετα “βγαίνει” κάποιος που καλείται να πληρώσει ακόμα και τον μισό του μισθό για τις ανάγκες της στέγασης; Οι ραγδαίες εξελίξεις γύρω από το real estate και ο εκτροχιασμός των ενοικίων είναι μια ενεργή συζήτηση εδώ και καιρό στην Ελλάδα, που πλαισιώνεται από μια σειρά από έρευνες που ρίχνουν φως σε διάφορες πτυχές της κατοικίας στην Ελλάδα, του gentrification, της αλλοίωσης του χαρακτήρα των γειτονιών, της απουσίας πολιτικών για την προστασία της κατοικίας. Το τελευταίο διάστημα όμως, φαίνεται πως οι κάτοικοι παίρνουν τη σκυτάλη και από τη θεωρία περνούν στην πράξη, διεκδικώντας συλλογικά αξιοπρεπή κατοικία για όλες και όλους αλλά και την προστασία του χαρακτήρα των γειτονιών. Το περασμένο Σάββατο, μια διαφορετική μετακόμιση – διαμαρτυρία για το δικαίωμα στη Στέγη πραγματοποιήθηκε στο κέντρο της Αθήνας, από ανθρώπους που ανταποκρίθηκαν στο κάλεσμα της πρωτοβουλίας “Γειτονιές για το δικαίωμα στη Στέγη” η οποία συνοδεύεται και από το -χαρακτηριστικό για την κατάσταση που επικρατεί- logo “Το ΣΠΙΤΙ μου ΜΕΣΑ”.  Άνθρωποι μεταμφιεσμένοι – ή και όχι – μαζί με κούτες, βαλίτσες, σεντόνια, μουσικά όργανα, αστεία και ταυτόχρονα τόσο βγαλμένα από τη ζωή συνθήματα, έκαναν συμβολική μετακόμιση αφού, όπως αναφέρουν, “μας πετάνε έξω από τα σπίτια μας, τις γειτονιές μας”. \n\n\n\n\nCredit: Γειτονιές για το δικαίωμα στη στέγη \r\n        \n\n\n “Άλλος για Golden Visa”, “ΕΥΚΑΙΡΙΑ 700€”, “Στο Airbnb το σπίτι σου θα μπει”, “ΕΝΟΙΚΙΑΖΕΤΑΙ κάτοικος για επενδυτικό ντεκόρ” είναι μόλις μερικά από αυτά που έγραψαν, φώναξαν και τραγούδησαν σε μια πορεία με χιούμορ, παλμό και ζωντάνια που άφησε έντονο το αποτύπωμά της στο κέντρο της πόλης. Τα αιτήματά τους περιλαμβάνουν την επιβολή πλαφόν στα ενοίκια και τις αυξήσεις τους, ζητούν να απαγορευτούν οι πλειστηριασμοί πρώτης κατοικίας, να περιοριστούν ή και να απαγορευτούν οι βραχυχρόνιες μισθώσεις τύπου Airbnb, να καταργηθεί η Golden Visa, να δημιουργηθεί επαρκής, δημόσια και αξιοπρεπής κοινωνική κατοικία, να στηριχθούν εγχειρήματα συνεταιριστικής κατοικίας, όπως επίσης και να μπει φρένο στις εξώσεις. Οι “Γειτονιές για το δικαίωμα στη Στέγη” αποτελούν μια “φρέσκια” συνάντηση κινήσεων πολιτών που δραστηριοποιούνται γύρω από τον χώρο και η πρώτη τους δράση πραγματοποιήθηκε στο πλαίσιο της καμπάνιας Ευρωπαϊκές Ημέρες Δράσης για την Κατοικία του European Action Coalition. Το περασμένο φθινόπωρο έγινε η αρχή με την πρώτη συνάντηση μεταξύ κινήσεων πολιτών γύρω από τον χώρο, που ένιωσαν την ανάγκη να κάνουν κάτι για το Στεγαστικό. Το επόμενο βήμα ήταν να διευρύνουν το κάλεσμα κι έτσι οι “Γειτονιές για το δικαίωμα στη Στέγη” πήραν σάρκα και οστά. Πολύ γρήγορα τις αγκάλιασαν και κινήσεις πολιτών από άλλες γειτονιές πέραν του κέντρου της Αθήνας αλλά και με ευρεία γκάμα κινηματικής δραστηριότητας, από συλλογικότητες διεκδίκησης ελεύθερων χώρων, κινήσεις ενάντια στους πλειστηριασμούς, ερευνητικές ομάδες που ασχολούνται με την κατοικία και τον χώρο, χώρους συνάντησης των “ξεσπιτωμένων” στα social media όπως η ομάδα του ΞΕΣΠΙΤΟΓΑΤΟΥ, κατοίκους που εκτοπίζονται από τις γειτονιές τους. \n\n\n\n\nCredit: Γειτονιές για το δικαίωμα στη στέγη \r\n        \n\n\n Όπως αναφέρουν μέλη της ομάδας χαρτογράφησης Εξαρχείων, στο MAGAZINE που συμμετέχουν στις “Γειτονιές για το δικαίωμα στη Στέγη” πλέον συμμετέχουν συλλογικότητες και άτομα από γειτονιές του κέντρου, αλλά έρχονται και άνθρωποι από πιο μακρινές περιοχές όπως η Δάφνη και το Ελληνικό: “Υπάρχει πολύς κόσμος που ζει αυτή την κατάσταση και θέλει να κάνει κάτι για να αλλάξει”. “Έτσι, βάλαμε σαν στόχο την 6η Απριλίου με αφορμή την ευρωπαϊκή εβδομάδα δράσης. Ήταν μια πολύ καλή ευκαιρία να ανοίξουμε το θέμα και μαζί με το Μετσόβιο, με ερευνητές και φοιτητές, οι οποίοι συζήτησαν για το θέμα και στις συνελεύσεις τους. Στο Πολυτεχνείο κάναμε και την πρώτη δημόσια συζήτηση, πριν τη μετακόμιση” εξηγούν. “Θέλουμε να μετατρέψουμε τις συζητήσεις σε απτά παραδείγματα, να ανοίξει η συζήτηση, γι’ αυτό και προχωράμε με καμπάνιες και διαμορφώνουμε ομάδες εργασίας για τα επιμέρους” τονίζουν. Η Μαρία Πετεινάκη από την Επιτροπή Μαχαλά Μεταξουργείου – που είχε πραγματοποιήσει την κηδεία της γειτονιάς του Μεταξουργείου, την πρώτη διαμαρτυρία για το gentrification και αποτέλεσε την αρχή για όλα αυτά – και της ACAN Greece, ομάδας αρχιτεκτόνων για την κλιματική αλλαγή, μιλώντας στο MAGAZINE χαρακτηρίζει το Στεγαστικό “ένα κρίσιμο ζήτημα που αγγίζει τους πάντες” και επισημαίνει πως το δικαίωμα στη Στέγη “αποτελεί ανθρώπινο δικαίωμα και όχι πεδίο κερδοφορίας για λίγους, όπως βλέπουμε να συμβαίνει με τη Golden Visa“. “Η Golden Visa έχει εκτινάξει το real estate, οι νόμοι για το Airbnb δεν εφαρμόζονται. Δεν είναι φτιαγμένοι για να μειωθεί το Airbnb στην πράξη, αλλά για να έχει περισσότερα έσοδα από αυτό το κράτος. Δεν μειώνει δηλαδή την περίοδο που ένα διαμέρισμα μπαίνει στην πλατφόρμα, ή δεν αναφέρει ποσοστό διαμερισμάτων σε κάθε περιοχή, ή κάποια στοιχεία που να περιορίζουν το Airbnb, αντιθέτως, γίνεται επιχείρηση, μπορούν να περαστούν έξοδα κλπ. Παράλληλα, τρέχουν μεγάλα έργα ανάπλασης του δημόσιου χώρου και προβάλλονται μεγαλεπήβολα έργα, τύπου ‘Μεγάλος Περίπατος’. Υπάρχει απόσυρση του κράτους σε επίπεδο φροντίδας για μικρά και καθημερινά πράγματα, όπως τα πάρκα και οι ελεύθεροι χώροι. Είμαστε αντιμέτωποι με την εκκωφαντική απουσία πολιτικών από πλευράς κράτους και δήμου τα προηγούμενα χρόνια. Ο τρόπος μάλιστα που επιλέγουν να παρέμβουν, ενισχύει την επέλαση του real estate” υπογραμμίζουν μέλη της ομάδας χαρτογράφησης Εξαρχείων. Ως προς την κατάσταση που επικρατεί, η κ. Πετεινάκη παρατηρεί κι εκείνη ένα μεγάλο κενό, αυτό της απουσίας πολιτικής για την κοινωνική κατοικία στην Ελλάδα. “Μέχρι το 2012 υπήρχε μόνο ο Οργανισμός Εργατικής Κατοικίας, όπου όσοι συμμετείχαν γινόντουσαν και ιδιοκτήτες των κατοικιών. Από τότε και μετά δεν υπάρχει τίποτα” σημειώνει, ενώ παράλληλα επισημαίνει την ιδιαιτερότητα της Ελλάδος, ως προς τα υψηλά ποσοστά στην ιδιοκατοίκηση. Τα υψηλά ποσοστά ιδιοκατοίκησης δεν είναι κάτι κακό, ίσα ίσα, απλά είναι και ο λόγος που οι νέοι μένουν με τους γονείς μέχρι τα 32 κατά μέσο όρο στην Ελλάδα. “Στον ΕΦΚΑ, ανήκουν πολλά κτίρια τα οποία είναι κενά και θα μπορούσαν να αξιοποιηθούν για εργατικές κατοικίες. Και φυσικά, αυτές θα έπρεπε να είναι στο κέντρο και όχι αποκλεισμένες” προσθέτει. Ένα άλλο μεγάλο ζήτημα είναι και η απουσία δωρεάν φοιτητικής στέγης, καθώς η αύξηση των ενοικίων έχει οδηγήσει σε εκτόξευση του κόστους των σπιτιών για φοιτητές και, σύμφωνα με την κ. Πετεινάκη, κάτι τέτοιο “επηρεάζει όλη την αγορά στην Ελλάδα, όπου υπάρχουν σχολές”. Για τα κυβερνητικά μέτρα όπως το πρόγραμμα “Σπίτι μου” ξεκαθαρίζει πως “είναι προσανατολισμένα στο πώς οι πολίτες θα πάρουν δάνεια και όχι πάνω στις ανάγκες τους, ενώ αυτός που βοηθιέται πραγματικά είναι ο ιδιοκτήτης και σε καμία περίπτωση δεν συγκρατούν τις τιμές. Αφενός είναι τα προγράμματα για νέους με χαμηλά εισοδήματα να πάρουν δάνεια, αφετέρου είναι οι επιδοτήσεις ενοικίου, όπου συμμετέχουν συγκεκριμένος αριθμός πολιτών, ενώ έχει τύχει να το εκμεταλλεύονται οι ιδιοκτήτες το επίδομα.” Σε αντίθεση με πόλεις του εξωτερικού όπως η Βαρκελώνη όπου μια σειρά από ρυθμίσεις γύρω από την Στέγη περνούν μέσα από τον δήμο, στην Ελλάδα, οι δήμοι δεν έχουν αυτή τη δικαιοδοσία. Μάλιστα, “η κυβέρνηση της Νέας Δημοκρατίας έχει αφαιρέσει πολλές αρμοδιότητες από τους δήμους”, επισημαίνει η κ. Πετεινάκη. “Αυτό που βιώνουμε είναι η απόλυτη αλλαγή χαρακτήρα της πόλης. Γειτονιές αλλάζουν χρήσεις με ραγδαίο ρυθμό, ενώ η κυβέρνηση αντί να βάλει φρένο σε αυτό, συμβάλει προς την κατεύθυνση αυτή, όπως με την αυξανόμενη κατεδάφιση κτιρίων του μεσοπολέμου. Είναι κρίσιμο να διατηρηθεί και να μην χαθεί ο χαρακτήρας της πόλης” υπογραμμίζει. Τη βίαιη αλλαγή που συντελείται στη γειτονιά, καταγράφει η ομάδα χαρτογράφησης Εξαρχείων, μέλη της οποίας αναφέρουν στο MAGAZINE: “Καταγράφουμε την αλλαγή της γειτονιάς μας: για παράδειγμα την εκρηκτική αύξηση Airbnb και τουριστικών χρήσεων, αλλά και το πώς χάνονται τα μαγαζάκια της γειτονιάς που εξυπηρετούσαν τους κατοίκους και αλλάζουν οι χρήσεις τους”. “Ξεπηδούν διαρκώς νυχτερινά μαγαζιά, Airbnb και hostels, πλυντήρια, οι δημόσιοι χώροι συρρικνώνονται, από την πανδημία δεν μαζεύτηκαν ποτέ τα τραπεζοκαθίσματα, υπάρχει έντονη ηχορύπανση. Αλλάζουν χρήση οι γειτονιές με την τουριστικοποίηση. Γίνεται δύσκολη καθημερινότητα για τους μόνιμους κατοίκους, ενώ πολλοί και πολλές εκτοπίζονται από τις γειτονιές τους γιατί δεν μπορούν να ανταποκριθούν στις αυξήσεις των ενοικίων. Το ίδιο ισχύει και αλλού, στο Παγκράτι, την Κυψέλη, το Γκάζι, τα Πετράλωνα, το Μεταξουργείο” εξηγούν και συνεχίζουν: “Από το 2011 μέχρι την περασμένη χρονιά, ένα στα επτά σπίτια στα Εξάρχεια είχε μπει στο Airbnb. Αυτό έχει φυσικά και αντίκτυπο στα ενοίκια και στην αγορά ακινήτων. Τα ενοίκια σύμφωνα με διάφορες πηγές που έχουμε βρει έχουν σχεδόν διπλασιαστεί την τελευταία εξαετία. Το χάος στην αγορά ακινήτων και ενοικίου πρέπει να ρυθμιστεί. Η πολιτεία όμως οφείλει να υιοθετεί και δημιουργικές πολιτικές, προγράμματα κοινωνικής Στέγης, ενίσχυση της συνεταιριστικής κατοικίας για να μπορέσει να υπάρξει στην Ελλάδα”. “Υπάρχουν νέες προτάσεις για τη στέγη, εναλλακτικά μοντέλα, κίνητρα που μπορούν να υπάρξουν σε ιδιοκτήτες ώστε να επαναφέρουν τα ανενεργά ακίνητά τους σε λειτουργία για προγράμματα στέγης με κοινωνικό πρόσημο κοκ. Πρέπει να δημιουργηθούν φορείς που θα καταγράφουν τα προβλήματα και τις ανάγκες  για να ανταποκριθούν έπειτα οι πολιτικές. Αλλά για αυτά, χρειάζεται βούληση και κοινωνική πίεση”. “Καθώς η κοινωνική πολιτική είναι ξένη αντίληψη για κάποιους, χρειάζεται ένα μαζικό κίνημα για τη στέγη με συλλογικές διεκδικήσεις και δράσεις. Αυτό είναι και το νόημα των Γειτονιών για το Δικαίωμα στη Στέγη, να ενώσουμε τις φωνές μας από διαφορετικές γειτονιές από διαφορετικές κοινωνικές ομάδες», καταλήγουν. Η λύση στα αδιέξοδα που υπάρχουν για μια αξιοπρεπή και οικονομικά προσιτή στέγη, μπορεί να αναζητηθεί και μέσα από εναλλακτικά παραδείγματα στέγασης που συναντάμε εδώ και χρόνια σε πόλεις του εξωτερικού. Η συνεταιριστική κατοικία αποτελεί ένα από αυτά και έχει αρχίσει να συζητιέται έντονα πλέον στα αστικά κέντρα της χώρας. Η ομάδα Cohab Athens, η οποία δικτυώνεται με τις “Γειτονιές για το δικαίωμα στη στέγη”, ξεκίνησε μια ενδιαφέρουσα δράση για την χαρτογράφηση και διεκδίκηση κενών κτιρίων για κοινωνική και συνεταιριστική κατοικία στο πλαίσιο της καμπάνιας Ευρωπαϊκές Ημέρες Δράσης για την Κατοικία του European Action Coalition, όπου οι πολίτες που ανταποκρίθηκαν στο κάλεσμα κόλλησαν το ΔΙΕΚΔΙΚΕΙΤΑΙ αντί του ΠΩΛΕΙΤΑΙ ή ΕΝΟΙΚΙΑΖΕΤΑΙ έξω από άδεια κτίρια που εντόπισαν στην Αθήνα. Τι εννοούμε όμως συγκεκριμένα με τη μετατροπή ενός άδειου κτιρίου σε συνεταιριστική κατοικία; Αρχικά, η πρόταση του Cohab αφορά στη δημοκρατική και μη-κερδοσκοπική διαχείριση της ακίνητης περιουσίας των δημόσιων και κοινωφελών ιδρυμάτων και φορέων, προς όφελος των κατοίκων της πόλης, για την προστασία της κατοικίας και της τοπικής οικονομίας. Στέκεται απέναντι στη λογική του μέγιστου οικονομικού οφέλους και της μεγιστοποίησης της επενδυτικής ανταπόδοσης, ενώ προτάσσει τη μη-κερδοσκοπική και δημοκρατική διαχείριση των δημόσιων και κοινωφελών περιουσιών για φθηνή, αξιοπρεπή και περιβαλλοντικά βιώσιμη κατοικία. Για να συμβεί αυτό, ζητούν δημόσιες πολιτικές που θα χρηματοδοτήσουν την επισκευή, ενεργειακή αναβάθμιση και επανάχρηση των κενών κτιρίων δημόσιων, δημοτικών και κοινωφελών οργανισμών εκτός αγοράς, με μη-κερδοσκοπικούς, συμπεριληπτικούς και δημοκρατικούς τρόπους, σε σύμπραξη με δήμους, κοινωνικές οργανώσεις και συνεταιρισμούς κατοίκων, για μια κοινωνικά δίκαιη βελτίωση της ζωής στις γειτονιές. Η Μαρία Καραγιάννη, μέλος του CoHab και ερευνήτρια για την κατοικία στο Εθνικό Μετσόβιο Πολυτεχνείο, περιγράφει στο MAGAZINE τα χαρακτηριστικά που έχει ένα επιτυχημένο παράδειγμα, όπως αυτό της La Borda στη Βαρκελώνη. “Τα περισσότερα πετυχημένα συνεταιριστικά εγχειρήματα του εξωτερικού είναι αποτέλεσμα συνεργασίας, όπως η La Borda, που αποτελεί κτίριο συνεταιριστικής κατοικίας, χτίστηκε σε οικόπεδο που παραχώρησε ο δήμος της Βαρκελώνης, και αποτελεί προϊόν συμμετοχικού σχεδιασμού, καθώς συνεταιρισμός αρχιτεκτόνων ανέλαβε τον σχεδιασμό, ενώ με συνεταιριστικό τρόπο δημιουργήθηκαν και οι υπόλοιπες ομάδες, η νομική υποστήριξη, το business plan, η χρηματοδότηση, κ.α.” εξηγεί. Οι συνεταιριστικές κατοικίες διέπονται από δημοκρατική λειτουργία και αυτό σημαίνει συνελεύσεις των μελών τους για τη λήψη αποφάσεων. Αποτελεί δηλαδή μια διαδικασία συλλογική και αλληλέγγυα στην πράξη, όπως επισημαίνει η κ. Καραγιάννη, και μεταφέρει το ότι αυτό μπορεί να σημαίνει και παροχή βοήθειας σε άνεργο μέλος του συνεταιρισμού ο οποίος δεν έχει χρήματα για να καλύψει για μια περίοδο το ενοίκιο. Παράλληλα, εξηγεί πως η συνεταιριστική κατοικία δημιουργεί οικονομίες κλίμακας, και τα μέλη της έχουν πρόσβαση σε πράγματα που αλλιώς δεν θα είχαν. “Συνήθως έχουν στο ισόγειο κοινούς χώρους όπως σαλόνι και τραπεζαρία, χώρους για τη φροντίδα των παιδιών, λαχανόκηπους, ανάλογα με τι θα αποφασίσουν κάθε φορά τα μέλη τους” εξηγεί. Για να μπορέσει να γίνει πράξη η συνεταιριστική κατοικία και στην Ελλάδα, η ομάδα του CoHab προχώρησε σε κάποια συγκεκριμένα βήματα. “Υπάρχουν σχεδόν 800.000 άδεια ακίνητα όλων των ειδών στην Ελλάδα, και μάλιστα το τελευταίο διάστημα, παρατηρείται μια αυξητική τάση στις αστικές περιοχές. Με αφορμή αυτό, ξεκινήσαμε στο CoHab με την καταγραφή αρχικά των άδειων κτιρίων του δημοσίου στις μεγάλες πόλεις. Αυτό που συμβαίνει με τα κτίρια του δημοσίου είναι το ότι δεν έχουμε σαφή εικόνα στην Ελλάδα, καθώς, αν και υπάρχει υποχρέωση, δεν υπάρχουν μητρώα με την καταγραφή τους από κάθε φορέα στον οποίο ανήκουν. Έτσι λοιπόν ξεκινήσαμε και, με αφορμή την δικτύωσή μας με το κίνημα ‘Γειτονιές για το Δικαίωμα στην Στέγη’, συμμετείχαμε σ’ αυτή τη δράση συλλογικής χαρτογράφησης και διεκδίκησης κενών κτιρίων” εξηγεί στο MAGAZINE. Η συμμετοχική χαρτογράφηση είναι μια δράση σε εξέλιξη και τα βήματα για να πάρει κανείς μέρος, πολύ απλά: Μπορείτε να συμμετέχετε από όπου και αν βρίσκεστε εντοπίζοντας και καταγράφοντας κενά κτίρια στη γειτονιά σας, να κατεβάστε και να τυπώστε την επιγραφή ΔΙΕΚΔΙΚΕΙΤΑΙ στην πρόσοψη του κτιρίου για να το “μαρκάρετε” αλλά κυρίως για να ενημερωθούν οι περαστικοί και οι κάτοικοι της γειτονιάς. Στην επιγραφή υπάρχει και ένας QR code που οδηγεί στον χάρτη με την πλήρη χαρτογράφηση. Μην ξεχάσετε να έρθετε σε επικοινωνία με το [email protected] δίνοντας την διεύθυνση του κτιρίου και ότι πληροφορίες έχετε για το κτίριο (π.χ. σε ποιον ανήκει, πόσο καιρό είναι κενό κα). Εκείνοι, θα το ανεβάσουν στον ακόλουθο χάρτη:  Μετά την καταγραφή, έρχεται η αναζήτηση τρόπου δημιουργίας μιας συνεταιριστικής κατοικίας. Έτσι, το Cohab προχώρησε σε έναν Φοιτητικό & Νεανικό Συνεργατικό Διαγωνισμό για την μετατροπή Κενών Κτιρίων σε Στεγαστικούς Συνεταιρισμούς. Οι αιτήσεις συμμετοχής ξεκινούν στις 15 Απριλίου. Όπως αναφέρει η πρόσκληση, αντικείμενο του διαγωνισμού είναι η επεξεργασία εναλλακτικών σεναρίων για τη μετατροπή κενών κτιρίων σε διαφορετικούς τύπους σεναρίων συνεταιριστικής στέγασης σύμφωνα με τις τοπικές και κοινοτικές ανάγκες. Μεταξύ άλλων, αφορά στο να φανταστούμε, να σχεδιάσουμε και να διεκδικήσουμε εναλλακτικά μοντέλα στέγασης, που θα βασίζονται στην αυτοδιαχείριση, την δημοκρατία, την αλληλεγγύη και τον διαμοιρασμό των πόρων, και να πειραματιστούμε με διαφορετικές μορφές συλλογικής ιδιοκτησίας, βιώσιμης αρχιτεκτονικής και κοινής διαβίωσης. “Ξεκινήσαμε από τον Σεπτέμβρη τις επεξεργασίες γιατί θέλουμε να ανοίξει επιτέλους η συζήτηση για τη συνεταιριστική κατοικία στην Ελλάδα, όπως επίσης και να ενισχύσει τη διεκδίκηση των κενών κτιρίων του δημοσίου για συνεταιριστική κατοικία. Ο διαγωνισμός απευθύνεται σε νέους και φοιτητές και περιλαμβάνει, μεταξύ άλλων, εκπαιδευτικά σεμινάρια με ειδικούς – όπως συνεταιριστικά γραφεία, μέλη συνεταιρισμών που έχουν γνώση στην υποστήριξη των ανθρώπων που θέλουν να ξεκινήσουν κάτι τέτοιο, θεσμικό πλαίσιο, νομικά εργαλεία” αναφέρει. Η πρωτοβουλία αυτή γίνεται υπό την αιγίδα του ΣΑΔΑΣ – ΠΕΑ (Σύλλογος Αρχιτεκτόνων Διπλωματούχων Ανωτάτων Σχολών – Πανελλήνια Ένωση Αρχιτεκτόνων) και έχει την υποστήριξη αρχιτεκτονικών σχολών από όλη τη χώρα. Όπως επισημαίνει η κ. Καραγιάννη, ο διαγωνισμός αυτός αποτελεί ευκαιρία δικτύωσης των ανθρώπων που ενδιαφέρονται για τη δημιουργία συνεταιριστικής κατοικίας και επιθυμούν συμμετέχουν μέλη της κοινωνίας των πολιτών και εκπρόσωποι συνεταιριστικών φορέων της χώρας ώστε να συμβάλουν στην επιτυχία των εδώ εγχειρημάτων που θα προκύψουν. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ιράν | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "POP για τις δύσκολες ώρες | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "100 ώρες στη Νάπολη: Πίτσα, φασαρία και Ντιέγο Αρμάντο Μαραντόνα",
        "body": "Η πρωτεύουσα του ιταλικού Νότου συνδυάζει τέχνη και φαγητό, ποδόσφαιρο και υπαίθριο βίο. Αλλά, κυρίως είναι το μέρος που ο Έλληνας θα αισθανθεί σαν στο σπίτι του. Ας το ξεκαθαρίσουμε από την αρχή, για να το βγάλουμε από τη μέση. Η Νάπολη είναι το μέρος που γεννήθηκε και τελειοποιήθηκε σε βαθμό μονομανίας η πίτσα. Το μεγάλο λιμάνι της Μεσογείου, πύλη της Ανατολής προς τη Δύση και γέφυρα της Αφρικής προς την Ευρώπη. Εδώ δεσπόζουν τα τελευταία έργα της ζωής του Καραβάτζο αν θυμάστε το Young Pope, εδώ παίζει εντός έδρας η Καμόρρα αν κάθε τόσο επιστρέφετε στον Νονό, εδώ βρίσκονται οι «χαμένες πατρίδες» της Μάγκνα Γκρέτσια αν χαλαρώνετε με Βελόπουλο.  Αλλά πρώτα, πριν και πάνω απ’ όλα η Νάπολη είναι μια πόλη για πάντα σφραγισμένη από το επταετές πέρασμα ενός μικροσκοπικού Αργεντίνου που έφτασε στην πρωτεύουσα της Καμπανίας το 1984, του Ντιέγο Αρμάντο Μαραντόνα. Ακόμα και τώρα, 3.5 χρόνια μετά τον θάνατό του, η πόλη του ανήκει με έναν τρόπο λατρευτικό, φολκλορικό, σχεδόν μεταφυσικό.  \n\n   Για τους Ναπολιτάνους ο Μαραντόνα είναι υπερηφάνεια κι ανάμνηση, το δικό τους (αλλά όχι δικό του) καθαρό κούτελο και φουσκωμένο στήθος απέναντι στον αλαζόνα ιταλικό Βορρά. Είναι τουριστικό προϊόν: κονκάρδα, μαγνητάκι, μπιμπελό, αγαλματάκι. Είναι τέχνη: αφίσα, στένσιλ, γκραφίτι. Είναι μάρκετινγκ: φωτό στο μενού, ομοίωμα στη βιτρίνα, ιδέα και λύση εδώ και τέσσερις δεκαετίες για κάθε γραφίστα του ιταλικού Νότου που βρίσκεται σε αμηχανία. Είναι ακόμα και σήμερα βιομηχανία, μπίζνα που τζιράρει εύκολα μα πολύτιμα ευρώ. Είναι το Bar Nilo με το μίνι εικονοστάσι του (όπου κάθε φωτό που βγάζεις αντιστοιχεί σε έναν εσπρέσο που πρέπει να παραγγείλεις) και το Largo Maradona, η πλατεία στο τέλος της ανηφόρας στην Ισπανική Συνοικία – ο ινσταγκραμικός ναός που προσκυνούν πιστοί απ’ όλον τον πλανήτη κάτω από την τεράστια τοιχογραφία του Ντιεγκίτο. Είναι φόντο σε σέλφι, έμπνευση και δικαιολογία, περασμένο μεγαλείο. Είναι ασπιρίνη και κοκαϊνη, παντοδυναμία και παρακμή. Είναι δύο πρωταθλήματα κι ένα κύπελλο Ουέφα, ο Δαβίδ που νίκησε τους Γολιάθ κι όπως λέει ο μύθος δίχασε την πόλη στο Μουντιάλ του 1990 όταν έπαιξε με τη δική του πατρίδα Αργεντινή κόντρα στην Ιταλία και οι Ναπολιτάνοι δεν ήξεραν ποιον να υποστηρίξουν. Είναι φάντασμα αλλά κι ο πραγματικός -παρά τον Σαν Τζενάρο- πολιούχος της πόλης, είναι ο απελευθερωτής της. Είναι θρησκεία αλλά είναι και Θεός.  Επίσης, είναι άλλο να τα λες, να τα γράφεις ή (την ελάχιστη δυνατή σχέση με την μπάλα να έχεις) να τα φαντάζεσαι όλα αυτά. Κι άλλο να τα βλέπεις, να τα ζεις έστω για λίγα 24ωρα, ανεβοκατεβαίνοντας τους λόφους και ταλαιπωρώντας τους αστραγάλους σου στα πλακόστρωτα σοκάκια του ιστορικού κέντρου. Στην τρίτη μεγαλύτερη πόλη της Ιταλίας (με κάτι λιγότερο από 1 εκατομμύριο πληθυσμό μαζί με τα περίχωρά της), στην οποία η μορφή του Μαραντόνα είναι παντού. Δεν μπορώ να φανταστώ ποια άλλη προσωπικότητα του 20ου αιώνα συνδέθηκε τόσο πολύ με ένα μέρος, ποιος άλλος υπήρξε τόσο καθοριστικός για την καθημερινότητα ανθρώπων που αισθάνονταν πολίτες β’ κατηγορίας μέχρι την έλευσή του.    \n\n     Και ίσως το αισθάνονται ακόμα. Η Νάπολη δεν έχει καμία σχέση με τον Βορρά, με την κομψότητα του Μιλανου ή τη φινέτσα της Φλωρεντίας. Δεν είναι σε καμία περίπτωση μια «πόλη-μουσείο» όπως η αιώνια Ρώμη. Όμως, σίγουρα είναι και λιγότερο βαρετή από όλες τους. Είναι μια πόλη βρώμικη, φωνακλάδικη, ολοζώντανη. Κάπως σαν να έβαλες στο μπλέντερ την Αθήνα (ή τον Πειραιά), τη Βαρκελώνη και το Κάιρο.  Η Νάπολη, όχι αλώβητη στον υπερτουρισμό με τα lockboxes να μαρτυρούν κι εδώ την επέλαση του Airbnb, παραμένει προσιτή. Οι τιμές δεν έχουν ξεφύγει. Θα μείνεις στο κέντρο με 80-120 ευρώ την βραδιά, θα φας καλά και με λιγότερα από 25-30 ευρώ, ο καφές στο 1.20 (με τους μπαρίστι να ψαρώνουν τους τουρίστες, γλύφοντας το φλιτζάνι του εσπρέσο περιμετρικά με το κουταλάκι για μάξιμουμ απόλαυση). Και, φυσικά, μπορείς να σπριτζάρεις όλη μέρα, περπατώντας με Aperol ή Campari σε πλαστικό στο χέρι -ακόμα και με 2.5-3 ευρώ το μικρό ποτηράκι. Στην πρώτη επαφή με τον κεντρικό δρόμο της Βία Τολέδο, ειδικά αν πρόκειται για ΣΚ, φλερτάρεις με το αγοραφοβικό σοκ. Εκατοντάδες Ναπολιτάνοι με «σφολιατέλε» στα χέρια έχουν βγει για βόλτα ή shopping στην Γκαλερία Ουμπέρτο πίσω από το επιβλητικό θέατρο του Σαν Κάρλο. Και γίνονται χιλιάδες αν προσθέσουμε τους τουρίστες που μία κοιτάζουν το Google maps στις οθόνες τους και μια τα σακίδια και τις τσέπες τους αν λείπει τίποτα. Είναι δύσκολο για τη Νάπολη να να αποβάλλει το στίγμα της «επικίνδυνης πόλης», τα σκοτεινά ημιφωτισμένα σοκάκια του ιστορικού κέντρου δε βοηθάνε, αλλά δεν προκύπτει ότι χρειάζεται να προσέχει κανείς ούτε περισσότερο ούτε λιγότερο από τους υπόλοιπους προορισμούς που παριστάνουμε τους ανέμελους τουρίστες.  Η τρέχουσα αφήγηση είναι ότι ακόμα και η μαφία προσαρμόστηκε στην τουριστική συνθήκη του 21ου αιώνα και δε θέλει να τρομάζει τους τουρίστες στοχεύοντας κυριολεκτικά το πορτοφόλι τους. Όπως, άλλωστε, ανέδειξε με τρόπο αφοπλιστικό και βαθιά διεισδυτικό ο Ρομπέρτο Σαβιάνο το 2006 στο Γόμορρα (από τις εκδ. Πατάκη στα ελληνικά), το συνδικάτο της Καμόρρα -το περίφημο «Σύστημα»- φροντίζει να ελέγχει τις νόμιμες δραστηριότητες στην περιοχή και διεξάγει πια το μεγαλύτερο μέρος από τις μπίζνες του εκτός Ιταλίας. Ξεκάθαρη απόδειξη ότι στις μέρες μας ακόμα και το οργανωμένο έγκλημα, παγκοσμιοποιήθηκε. Η Καμόρρα, φυσικά, ελέγχει το λιμάνι της Νάπολης, από το οποίο πραγματοποιήθηκε η απόβαση των κινεζικών προϊόντων στην Ευρώπη του 21ου αιώνα. «1.6 εκ. τόνοι προϊόντων καταγράφονται καθημερινά κι άλλο 1 εκατομμύριο περνά χωρίς να αφήσει ίχνη», έγραφε ο Σαβιάνο, ο οποίος περιέγραψε με τέτοια λεπτομέρεια τις διαδρομές του χρήματος, αλλά και το καθεστώς τρομοκρατίας που επέβαλε η Μαφία στην περιοχή, με αποτέλεσμα να είναι επικηρυγμένος εδώ και σχεδόν δύο δεκαετίες, κυκλοφορώντας με μόνιμη αστυνομική φύλαξη, έχοντας ζήσει ακόμα και με ψεύτικη ταυτότητα για κάποιο διάστημα στις ΗΠΑ. Τι να κάνετε στη Νάπολη;  \n\n   \n\n \n\n     \n\n   Ωραία όλα αυτά, αλλά εσείς φτάσατε μέχρι εδώ για το φαγητό; Δίκαιο. Στη Νάπολη είναι πολύ δύσκολο, σχεδόν αδύνατο, τα γεύματα να περιοριστούν σε δύο ημερησίως – η μάχη με τη γλουτένη είναι τόσο εκ προοιμίου χαμένη που δεν αξίζει να τη δώσετε. Αν πιστεύετε ότι «η (καλή) πίτσα είναι παντού η ίδια», όπως εγώ, ίσως δε χρειάζεται να περιμένετε δύο ώρες για να φάτε στην πιτσαρία Da Michele που έφαγε η Τζούλια Ρόμπερτς στο Eat Pray Love. Στο κέντρο, εξίσου διάσημη και busy, είναι η πιτσαρία των Gino & Toto Sorbillo (λίγο πιο πέρα είναι και του Antonio Sorbillo, αλλά αυτός -λένε- είναι ο επιτήδειος ξάδελφος που πήγε να κάνει πειρατεία στο brand – τι να σας πω, δε θέλω να μπλέξω και με τα ναπολιτάνικα οικογενειακά…). Αυτός ο οδηγός του Guardian είναι από μύστες για μύστες και το επιτόπιο ρεπορτάζ τον δικαιώνει με την εξαιρετική εναλλακτική D’ Attilio όπως και την De’ Figliole που φτιάχνουν pizza fritta (ναι, τηγανητή πίτσα που θα σας δημιουργήσει τύψεις ίσες με 3 ώρες crossfit). Σημειώστε και τρεις τρατορίες: Da Tonino (καταπληκτικό φαγητό στην καρδιά της Κιάια, γιατί άνθρωποι είστε κάπου θελετε να δοκιμάσετε και τα «σπαγγέτι α λε βόνγκολε» σας) //  Tandem (αλυσίδα που σερβίρει το περίφημο ραγού τους: γρήγορο, γευστικότατο και βαρύτατο – δείτε την παραπάνω φωτό) // Spiedo d’ Oro (φοβερό λαϊκό μαγειρείο στο κέντρο, σε off στενάκι με περίεργα ωράρια και πολύ νόστιμο απλό φαγητό που primo-secondo μπορεί να σας κοστίσει και λιγότερο από 15 ευρώ).    \n\n Τέλος, αν βρεθείτε στη Νάπολη, ας πάτε στο γήπεδο. Όχι μόνο γιατί πηγαίνοντας στο στάδιο Ντιέγο Μαραντόνα (πρώην Σαν Πάολο) είναι σαν να πηγαίνεις στο μέρος που ο Ιησούς πολλαπλασίασε άρτους και ιχθείς. Όχι μόνο για το νέο είδωλο που είναι ο γεωργιανός Κβίτσα Κβαρατσχέλια, ο «Κβαραντόνα» που έφερε πέρυσι το πρωτάθλημα μετά από 34 χρόνια, αν και φέτος οι Ναπολιτάνοι ως τυπικοί Νότιοι δεν μπόρεσαν να διαχειριστούν την επιτυχία και είναι κάπου 8οι-9οι έχοντας αλλάξει τέσσερις προπονητές.  Αλλά και γιατί είναι μια μοναδική ευκαιρία να δει κανείς 360° ναπολιτάνικη διασκέδαση. Έξω από γήπεδο πουλάνε κασκόλ που μας πληροφορούν ότι «η Γιούβε είναι σκατά», μοιράζουν μικρά μπουκαλάκια με κάτι που μυρίζει σαν πολύ φθηνή γκράπα για να μπουν οι τιφόζι φτιαγμένοι στην εξέδρα και φέιγ βολαν τύπου «λευτεριά στους οπαδούς». Μέσα στο γήπεδο, το pregame show βγαίνει από μια εξέδρα δίπλα στο τερέν όπου η, γνωστή μας στην Αθήνα, dj Ντέμπορα Ντε Λούκα παίζει ναπολιτάνικο τέκνο ενώ κάποιοι -απόλυτα άγνωστοι σε μένα-  ποπ σταρ τραγουδάνε playback κάτι ναπολιτανικά λαϊκοπόπ που στα ρεφρέν τους ο κόσμος στα πέταλα ανταποκρίνεται μέσα από την καρδιά του.  ΟΚ, το ντέρμπι Νάπολι-Γιουβέντους δεν είχε καθόλου βαθμολογικό ενδιαφέρον, αλλά εγώ που μέσα μου διψούσα και για λίγο ταξικό πορνό Βορρά – Νότου έμεινα κάπως απογοητευμένος. Στην έξοδο, η νίκη γιορτάζεται με γραφικά κηδειόχαρτα της Γιούβε, η βροχή δυναμώνει επικίνδυνα και φυσικά συνωστιζόμαστε στο τρένο της επιστροφής γιατί «ούνα φάτσα, ούνα ράτσα» είμαστε, κανείς δεν έχει όρεξη να περιμένει Κυριακή βράδυ το επόμενο…   Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Politics | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "City Culture | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Reportage | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Η Ουκρανία προειδοποιεί για Γ' Παγκόσμιο Πόλεμο αν ηττηθεί",
        "body": "Κρίσιμη ψηφοφορία στις ΗΠΑ για πακέτο που ίσως και να κρίνει την έκβαση του πολέμου. Για καταστροφικό σενάριο σε περίπτωση ήττας από τη Ρωσία έκανε λόγο το Κίεβο. Μία κρίσιμη ψηφοφορία που ίσως και να κρίνει την έκβαση του πολέμου και το μέλλον της Ουκρανίας διεξάγεται σήμερα, Σάββατο στο Κογκρέσο των ΗΠΑ. Η Βουλή των Αντιπροσώπων θα ψηφίσει, μεταξύ άλλων, για τη στρατιωτική βοήθεια δεκάδων δισεκατομμυρίων δολαρίων στην Ουκρανία,  ένα πακέτο που, βάσει των δηλώσεων και των εκκλήσεων Ουκρανών αξιωματούχων, μοιάζει με σανίδα σωτηρίας για το Κίεβο, τη στιγμή που στο πεδίο των μαχών τα πράγματα δεν εξελίσσονται καλά για τη χώρα. Ο πρόεδρος της Βουλής των Αντιπροσώπων Μάικ Τζόνσον έχει δηλώσει ότι θέλει να προωθήσει τα μέτρα (στα οποία προβλέπεται και βοήθεια προς το Ισραήλ), ακόμα κι αν αυτό θέτει σε κίνδυνο τη θέση του. Εάν η Βουλή δώσει το πράσινο φως για το νομοσχέδιο, η Γερουσία μπορεί να εγκρίνει το πακέτο αυτό το Σαββατοκύριακο. Ο Πρόεδρος Τζο Μπάιντεν από την πλευρά του, έχει  δεσμευτεί να το υπογράψει και να γίνει νόμος. “Αυτή είναι μια κομβική στιγμή”, έγραψε ο Μπάιντεν σε άρθρο γνώμης της Wall Street Journal την Τετάρτη καλώντας τη Βουλή των Αντιπροσώπων να δράσει. Η πρόταση εξωτερικής βοήθειας παρέχει 60,8 δισ. δολάρια στην Ουκρανία, 26,4 δισ. δολάρια στο Ισραήλ και 8,1 δισ. δολάρια στην περιοχή του Ινδο-Ειρηνικού, συμπεριλαμβανομένης της Ταϊβάν. Αξίζει βέβαια να σημειωθεί πως δεν είναι βέβαιο ότι θα περάσουν όλα τα μέτρα, αφού ήδη υπάρχει ένας μεγάλος αριθμός Ρεπουμπλικανών που αντιτίθεται σε οποιαδήποτε νέα βοήθεια προς την Ουκρανία. Ορισμένοι συντηρητικοί μάλιστα απείλησαν να πιέσουν για την απομάκρυνση του Τζόνσον εάν υποστηρίξει τη νέα βοήθεια στην Ουκρανία. Την ίδια ώρα, αναφορικά με την άλλη ψηφοφορία, αυτή του Ισραήλ, αρκετοί Δημοκρατικοί που είναι αντίθετοι με τη διεξαγωγή του πολέμου του Ισραήλ στη Γάζα έχουν ξεκαθαρίσει ότι δεν θα επιτρέψουν στις ΗΠΑ να συνεχίσουν να είναι συνένοχοι. Όσον αφορά στην Ουκρανία βέβαια, γνωρίζουν ότι η προοπτική παροχής νέας βοήθειας αποτελεί κορυφαία προτεραιότητα εξωτερικής πολιτικής για το κόμμα τους και τον ίδιο τον Μπάιντεν. Ο ανώτερος αξιωματικός του αμερικανικού στρατού στην Ευρώπη έχει ήδη προειδοποιήσει το Κογκρέσο ότι η Ουκρανία θα μπορούσε να χάσει τον πόλεμο χωρίς περαιτέρω αμερικανική στρατιωτική υποστήριξη. Ο στρατηγός Κρίστοφερ Κάβολι προειδοποίησε επίσης ότι η Ρωσία ήταν ταχύτερη στην αντικατάσταση των απωλειών της από ό,τι περίμεναν πολλοί. Η απουσία στρατιωτικών προμηθειών των ΗΠΑ τους τελευταίους έξι μήνες έχει αφήσει την Ουκρανία σε επισφαλή θέση στο πεδίο της μάχης. Και η Αμερική είναι ο βασικός προμηθευτής των πυρομαχικών που χρειάζεται περισσότερο η Ουκρανία. Η ψηφοφορία έρχεται εν μέσω εκκλήσεων και πιέσεων από την Ουκρανία για ένα πακέτο βοήθειας που, όπως δήλωσε ο πρωθυπουργός της χώρας, χρειάζεται “χθες”.  Ο ίδιος μάλιστα, προειδοποίησε για τον κίνδυνο “Τρίτου Παγκόσμιου Πολέμου” εάν η Ουκρανία χάσει τον πόλεμο από τη Ρωσία. Ο Ντένις Σμιγκάλ, μιλώντας στο BBC και κάνοντας έκκληση για άμεση βοήθεια από τις ΗΠΑ, τόνισε: “Χρειαζόμαστε αυτά τα χρήματα χθες. Όχι αύριο, όχι σήμερα”, για να προσθέσει: “Αν δεν προστατεύσουμε την Ουκρανία, τότε η Ουκρανία θα πέσει. Το παγκόσμιο σύστημα ασφάλειας θα καταστραφεί και όλος ο κόσμος θα χρειαστεί να βρει ένα νέο σύστημα ασφάλειας ή θα υπάρξουν πολλές συγκρούσεις, πολλά τέτοια είδη πολέμων, γεγονός που στο τέλος της ημέρας, θα μπορούσε να οδηγήσει στον Τρίτο Παγκόσμιο Πόλεμο“. Ο ίδιος, προέτρεψε το αμερικανικό Κογκρέσο να εγκρίνει το νομοσχέδιο για εξωτερική βοήθεια, εκφράζοντας την αισιοδοξία ότι αυτό θα εγκριθεί, δίνοντας ανάσα στο Κίεβο. Δεν είναι η πρώτη φορά που η Ουκρανία απευθύνει μία τόσο ανησυχητική προειδοποίηση για τις συνέπειες της πιθανής ήττας της. Πέρυσι, ο Βολοντίμιρ Ζελένσκι είπε ότι εάν η Ρωσία κέρδιζε τη σύγκρουση, θα μπορούσε να εισβάλει στην Πολωνία, πυροδοτώντας τον Τρίτο Παγκόσμιο Πόλεμο. Αξιωματούχοι του Κρεμλίνου έχουν απορρίψει τέτοιους ισχυρισμούς. Από την πλευρά του, ο διευθυντής της CIA δήλωσε πρόσφατα: «Υπάρχει πραγματικός κίνδυνος οι Ουκρανοί να χάσουν στο πεδίο της μάχης μέχρι το τέλος του 2024 ή τουλάχιστον να βάλουν τον Πούτιν σε μια θέση όπου θα μπορούσε ουσιαστικά να υπαγορεύσει τους όρους μιας πολιτικής διευθέτησης”. Οι χώρες της Ευρωπαϊκής Ένωσης πρέπει να στείλουν τα αντιπυραυλικά τους συστήματα για να ενισχύσουν την αντιαεροπορική άμυνα της Ουκρανίας καθώς η Ρωσία σφυροκοπά τις πόλεις της, δήλωσε σήμερα ο επικεφαλής της ευρωπαϊκής διπλωματίας, προειδοποιώντας ότι η Ευρώπη δεν μπορεί απλά να βασιστεί στις ΗΠΑ ότι θα βοηθήσουν το Κίεβο. «Έχουμε Patriots, έχουμε αντιπυραυλικά συστήματα. Πρέπει να τα βγάλουμε από τους στρατόπεδα όπου βρίσκονται για την περίπτωση που θα προκύψει ανάγκη και να τα στείλουμε στην Ουκρανία όπου μαίνεται ο πόλεμος», δήλωσε ο επικεφαλής της ευρωπαϊκής διπλωματίας Ζοζέπ Μπορέλ σε δημοσιογράφους σε συνάντηση των υπουργών Εξωτερικών της Ομάδας των Επτά (G7) στο Κάπρι της Ιταλίας. «Διαφορετικά το σύστημα ηλεκτροδότησης της Ουκρανίας θα καταστραφεί. Και μία χώρα δεν μπορεί να πολεμήσει χωρίς να έχει ηλεκτρικό ρεύμα στα σπίτια, στα εργοστάσια, για το διαδίκτυο, για τα πάντα», πρόσθεσε. Η αντιαεροπορική άμυνα της Ουκρανίας είναι βασικό ζήτημα για τους υπουργούς που έχουν συγκεντρωθεί στην Ιταλία, ύστερα από τη γερμανική έκκληση χθες προς την Ευρωπαϊκή Ένωση και το ΝΑΤΟ να κάνουν περισσότερα για να βοηθήσουν το Κίεβο. «Είμαι σίγουρος ότι θα το κάνουμε αυτό, αλλά πρέπει να το κάνουμε γρήγορα», δήλωσε ο Μπορέλ, εκφράζοντας παράλληλα τη λύπη του που η «εσωτερική πολιτική» τις ΗΠΑ καθυστερεί το απαραίτητο πακέτο βοήθειας για την Ουκρανία ύψους 60,84 δισεκ. δολαρίων. «Δεν μπορούμε να βασιστούμε μόνο στις ΗΠΑ. Πρέπει να αναλάβουμε τη δική μας ευθύνη και να σταματήσουμε να λέμε ‘Ω, αρκούν οι ΗΠΑ’», δήλωσε. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ένας επιτήδειος λαϊκιστής που δεν ορρωδεί προ ουδενός",
        "body": "Το όνομα αυτού, Στέφανος Κασσελάκης. Που ήρθε για να μείνει, έστω ως επικεφαλής ενός κόμματος-μπαλαντέρ σε μελλοντικές κυβερνήσεις συνεργασίας-δεξιόστροφες ή κεντροαριστερές. Ο Κασσελάκης θυμίζει Κωνσταντίνο Μητσοτάκη: Δεν «κατασκευάζει» γεγονότα. Ούτε ψεύδεται καθ΄ολοκληρίαν. Πράττει κάτι χειρότερο, όπως και ο παλιός της Κρήτης: επιστρατεύει μισές αλήθειες ή ελάχιστο μέρος αληθείας για να σερβίρει παραποιημένη την πραγματικότητα. Τα παραδείγματα πολλά. Ιδού δύο χαρακτηριστικά, τελευταίας εσοδείας: Πήγε στη Γαύδο κι έκανε θόρυβο για την εκπαίδευση των δύο μαθητών. Είπε ότι ο Μητσοτάκης είχε υποσχεθεί ότι θα υπάρξει τηλεκπαίδευση για τα παιδιά αυτά, αλλά δεν έγινε τίποτε. Απάντησε ο Πιερρακάκης λέγοντας ότι δόθηκε μια μεταβατική λύση μέχρι την έναρξη της νέας σχολικής χρονιάς(Φθινόπωρο του ΄24), οπότε θα λειτουργήσει το Ψηφιακό Σχολείο σε όλες τις απομακρυσμένες περιοχές της χώρας, ορεινές και νησιωτικές. Ανταπάντηση από τον Κασσελάκη; Καμία. Πιστός στη λογική της φωτοβολίδας και των στιγμιαίων εντυπώσεων, συνήθως δεν νοιάζεται για στέρεα επιχειρήματα και πειστικές απαντήσεις. Όσο για την σχετική απάντηση της Κουμουνδούρου στον Πιερρακάκη, άλλα λόγια ν’ αγαπιόμαστε. Τίποτε επί της ουσίας. Πάμε στο δεύτερο: Με αφορμή την υπόθεση Ασημακοπούλου και τα κλεμμένα sms- υπόθεση προκλητική, απαράδεκτη και ποινικά επιλήψιμη- ο Κασσελάκης θεώρησε σκόπιμο να θέσει θέμα για το… αδιάβλητο των εκλογών και να ζητήσει επιτηρητές για τις ευρωεκλογές του Ιουνίου. Πρώτα- πρώτα, δεν υπάρχει αιτιώδης συνάφεια μεταξύ της αντιθεσμικής υπόθεσης με τα sms και της επήρειας στις ευρωεκλογές .Φυσικά, υφίσταται μείζον θέμα που αφορά στη λειτουργία του κράτους και τους κομματικούς τερμίτες που το ροκανίζουν, αλλά δεν έχει καμία σχέση με τις εκλογές. Και, βέβαια, όπως σωστά επισημάνθηκε από πολλές πλευρές, το κεκτημένο των αδιάβλητων εκλογών δεν ετρώθη ούτε αμφισβητήθηκε ακόμη και σε ιδιαίτερα φορτισμένες περιόδους. Δηλαδή στις κρίσιμες αναμετρήσεις του 1989 και του ΄90, καθώς και στις εκλογές του 2000, κατά τις οποίες η διαφορά ΠΑΣΟΚ-ΝΔ αριθμούσε λίγες χιλιάδες ψήφων. Όμως ο αλαζών και λαϊκιστής νεαρός δεν αρκείται σε μισές αλήθειες-ήγουν, σε ολοκληρωμένα ψεύδη- και σε αυθαίρετες ερμηνείες. Δέσμιος της εντυπωσιοθηρίας είτε υπερθεματίζει αστόχαστα όταν βλέπει ότι έχασε την πρωτοβουλία των κινήσεων για κάποιο θέμα είτε αλλάζει θέσεις και απόψεις από… εκπομπή σε εκπομπή! Ποιος δεν θυμάται τι δήλωσε ο Κασσελάκης όταν ο Ανδρουλάκης μίλησε για την πρόταση δυσπιστίας; Ζήτησε εθνικές εκλογές μαζί με τις ευρωεκλογές και διεθνείς επιτηρητές(!), ενώ ταυτόχρονα απαξίωσε πλήρως την κοινοβουλευτική διαδικασία για την πρόταση δυσπιστίας, παρά το γεγονός ότι το κόμμα του δεν μετέσχε απλώς, αλλά έδωσε σήμα για σύμπλευση με το ΠΑΣΟΚ. Όσο για τον στόχο και τα ποσοστά του ΣΥΡΙΖΑ στις ευρωεκλογές, οι απαντήσεις του είναι σχεδόν όσες και… οι εκπομπές που τον φιλοξένησαν. Διαφορετικές, φυσικά. Ποντάρει στους αμνήμονες ή θεωρεί ανόητη την κοινωνία, ώστε να μην καταλαβαίνει τις αντιφάσεις και τις περιδινήσεις του ανδρός; Το βέβαιο είναι ότι μέχρι τις εκλογές του Ιουνίου έχουμε να δούμε πολλά από τον κ. Κασσελάκη. Ηχηρές καταγγελίες, στροβιλισμούς, λαϊκισμούς και ό,τι συνάδει προς τον αγοραίο χαρακτήρα ενός φιλόδοξου και αδίστακτου πολιτικού. Απ’ ό,τι φαίνεται, επενδύει στον υψίσυχνο καταγγελτικό λόγο, τόσο οικείο σε ικανό μέρος ψηφοφόρων του ΣΥΡΙΖΑ, με στόχο να πλησιάσει στο 17,8% των εκλογών του ΄23. Η εμπρηστική ρητορική ενίοτε αποδίδει… Επίσης, δεν αποκλείεται να θεωρεί – και ίσως να μην έχει άδικο – ότι η συνολική εικόνα του καθιστά προσπελάσιμο τον λόγο του στους νέους που ψηφίζουν για πρώτη φορά και στους millennials. Τον βλέπουν, τον ακούνε και λένε: Είναι επιχειρηματίας, είναι νέος, τολμηρός, άσσος στην επικοινωνία, κήρυκας της αδιαμεσολάβητης επαφής με την κοινωνία και εχθρός της κομματικής νομενκλατούρας. Είναι πρότυπο. Θέλουμε να του μοιάσουμε… Η στήλη διατείνεται μήνες τώρα ότι ο Κασσελάκης ήρθε για να μείνει ανεξαρτήτως της επιδόσεως στις επικείμενες ευρωεκλογές. Το αν εξελιχθεί το κόμμα του σε μπαλαντέρ κεντροδεξιών ή κεντροαριστερών κυβερνήσεων συνεργασίας- ούτως ή άλλως ο ίδιος δεν έχει ιδεολογικό πρόβλημα- θα το δούμε. Κατά τα λοιπά, φαντάζει…κάπως δύσκολο να γίνει πρωθυπουργός, όπως επιθυμεί και προβλέπει(!). Εκτός κι αν έχει στα χέρια του προβλέψεις από επιφανείς αστρολόγους, σαν αυτούς που κατέκλυσαν τα αμερικάνικα δίκτυα μιλώντας για την έκλειψη και για παντοειδείς ανατροπές… ΥΓ: Οι διαρροές της ΝΔ προς τα δεξιά της είναι μετρήσιμες και σημαντικές. Αν συνυπολογιστεί και η πιθανότης να απόσχει ικανό μέρος ψηφοφόρων της ΝΔ στις ευρωεκλογές, τότε ποσοστό με το 2 μπροστά είναι πολύ πιθανό. Περί αυτού, καθώς και για την σύγκρουση ΣΥΡΙΖΑ-ΠΑΣΟΚ, στο αμέσως προσεχές σημείωμα. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πυρκαγιά στο εμβληματικό ξενοδοχείο από τη ταινία \"Η Λάμψη\"",
        "body": "Μάχη με τις φλόγες έδωσαν πυροσβέστες στο Όρεγκον των ΗΠΑ για να θέσουν υπό έλεγχο τη φωτιά που εκδηλώθηκε στο ιστορικό Timberline Lodge, το ξενοδοχείο της ταινίας του Στάνλεϊ Κιούμπρικ “Η Λάμψη”. Πυρκαγιά ξέσπασε στο εμβληματικό Timberline Lodge στο Government Camp του Όρεγκον των ΗΠΑ, γνωστό και ως Overlook Hotel το βράδυ της Πέμπτης. Η οροφή και η σοφίτα του Timberline Lodge, το οποίο χρησιμοποιήθηκε από τον σκηνοθέτη Στάνλεϊ Κιούμπρικ για ξενοδοχείο Overlook στην κινηματογραφική μεταφορά της ταινίας του “Η Λάμψη” το 1980, τυλίχθηκε στις φλόγες – αλλά ευτυχώς η πυρκαγιά τέθηκε υπό έλεγχο πριν προλάβει να επεκταθεί στο υπόλοιπο κτίριο. Τόσο οι επισκέπτες όσο και το προσωπικό απομακρύνθηκαν άμεσα, χωρίς να υπάρξουν τραυματισμοί. Ενώ τα ακριβή αίτια της πυρκαγιάς ακόμη ερευνώνται, ο John Burton, διευθυντής μάρκετινγκ και δημοσίων σχέσεων του Timberline Lodge ανέφερε πως υπάρχουν υποψίες ότι τα κάρβουνα από το τζάκι στο κεντρικό κτίριο να ήταν αυτά που ξεκίνησαν τη φωτιά. “Η φωτιά δεν διείσδυσε στο εσωτερικό του ξενοδοχείου”, είπε ο ίδιος. “Η πυρκαγιά στο Timberline Lodge τέθηκε υπό έλεγχο στις 11:12 μ.μ. [τοπική ώρα]”, έγραψε ο επίσημος λογαριασμός της πυροσβεστικής περιφέρειας Clackamas στο Twitter το βράδυ της Πέμπτης. “Η φωτιά περιορίστηκε στην οροφή και σε μέρος της σοφίτας και δεν εξαπλώθηκε περαιτέρω. Η Δασική Υπηρεσία των ΗΠΑ θα διεξάγει την έρευνα με τη βοήθεια ομοσπονδιακών πόρων”. The fire at Timberline Lodge was declared under control at 11:12 p.m. The fire was kept to the roof & part of the attic, & didn’t spread any further. Crews are clearing the scene. The U.S. Forest Service will be conducting the investigation with the help of federal resources. pic.twitter.com/IRoTpyB0WV— Clackamas Fire (@clackamasfire) April 19, 2024 \n Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Υπουργείο Υγείας | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ταξί και Περιπολικά",
        "body": "Νέο Άλλο Ένα Podcast και αυτή την εβδομάδα προσπαθούμε να αντιληφθούμε την απίστευτη ζέστη και πάνω απ’ όλα τι έγινε με άλλη μια γυναικοκτονία. Νέο Άλλο Ένα Podcast και αυτή την εβδομάδα προσπαθούμε να αντιληφθούμε την απίστευτη ζέστη, την αλαζονεία των ιντερνετικών διαλόγων, το πώς η Britney Spears είναι οι Scorpions για κάποιους και πάνω απ’ όλα τι έγινε με άλλη μια γυναικοκτονία. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Εκλογές Ειδήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ευρωεκλογές 2024",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Past | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Αθλητικά | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Περιβάλλον Ειδήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Εγκαίνια έκανε το ελληνικό Περίπτερο στη Μπιενάλε της Βενετίας",
        "body": "Το Ξηρόμερο/Dryland που εκπροσωπεί την Ελλάδα στην 60ή Μπιενάλε της Βενετίας, είναι ένα διαμεσικό συλλογικό έργο που αποτελείται από ένα αγροτικό μηχάνημα άρδευσης. Εγκαίνια έκανε σήμερα το Περίπτερο της Ελλάδας στην 60ή Διεθνή Έκθεση Τέχνης Μπιενάλε της Βενετίας (La Biennale di Venezia) με χαιρετισμούς από τον Υφυπουργό Πολιτισμού Χρίστο Δήμα, την Καλλιτεχνική Διευθύντρια του ΕΜΣΤ Κατερίνα Γρέγου, τον επιμελητή της ελληνικής εκπροσώπησης Πάνο Γιαννικόπουλο και την ομάδα καλλιτεχνών. Η Μπιενάλε ανοίγει για το κοινό το Σάββατο 20 Απριλίου και θα παραμείνει ανοιχτή έως την Κυριακή 24 Νοεμβρίου. Το Ξηρόμερο/Dryland που εκπροσωπεί την Ελλάδα στην 60ή Διεθνή Έκθεση Τέχνης – La Biennale di Venezia, είναι ένα διαμεσικό συλλογικό έργο σε σύλληψη των Θανάση Δεληγιάννη και Γιάννη Μιχαλόπουλου με συνδημιουργούς την Έλια Καλογιάννη, τον Γιώργο Κυβερνήτη, τον Κώστα Χαϊκάλη και τον Φώτη Σαγώνα. Επιμελητής της ελληνικής συμμετοχής είναι ο Πάνος Γιαννικόπουλος. Αποτελείται από ένα αγροτικό μηχάνημα άρδευσης το οποίο συντονίζει σε πραγματικό χρόνο τον ήχο, την κινούμενη εικόνα, και το φωτιστικό περιβάλλον της εγκατάστασης. Η ελληνική εκπροσώπηση εξετάζει την εμπειρία ενός πανηγυριού, παρακολουθώντας μια διαδρομή από την πλατεία του χωριού έως τις παρυφές του γεωργικού τοπίου που το περιβάλλει. \n\n\n\n\r\n          Το ελληνικό περίπτερο στη Μπιενάλε στη Βενετία         \n\n©EMΣΤ        \n\n\n Συγκεκριμένα, αντλεί έμπνευση από τα πανηγύρια της ηπειρωτικής Ελλάδας, της Θεσσαλίας και της περιοχής του Ξηρομέρου στη Δυτική Ελλάδα, που δανείζει τον τίτλο στο έργο. Οι καλλιτέχνες/ιδες αναφέρονται στο νερό ως πρίσμα -ένα μέσο να βλέπουμε και να σκεφτόμαστε – εστιάζοντας στην έλλειψή ή το πλεόνασμα, την ανάγκη ή τη σπατάλη του, καθώς και τις κοινωνικές συνδηλώσεις του. Η εξάντληση των πόρων συνδέεται με τη φυσική και οικονομική εξάντληση. \n\n\n\n\r\n          Dryland        \n\n©EMΣΤ        \n\n\n Το έργο διερευνά τις πολιτικές δυνατότητες του ήχου και της μουσικής, την επίδραση της τεχνολογίας στα αγροτικά τοπία και την πολιτιστική ποικιλομορφία. Ο εορτασμός του πανηγυριού μεταφέρει πληροφορίες και νόημα ως τελετουργία και ψυχαγωγία. Συνδέεται με τις γεωργικές εργασίες, παράγεται από -αλλά και παράγει- την εσωτερική χρονικότητα της κοινότητας με το πότισμα και τις αγροτικές ευθύνες. Βοηθά την κάθε κοινότητα να δημιουργήσει την εικόνα του εαυτού της. Ταυτόχρονα, όμως, αντίθετες έννοιες συνυφαίνονται: οι θεατές μετατρέπονται σε συμμετέχοντες, από τη σκηνή βρισκόμαστε εκτός σκηνής, από την επιτελεστική δράση στην καθημερινή δραστηριότητα. \n\n\n\n\r\n          Dryland        \n\n©EMΣΤ        \n\n\n Αυτή η αδιάκοπη αλληλεπίδραση μεταξύ «παράστασης» και πραγματικότητας μεταφέρεται στο έργο. Το Ξηρόμερο/Dryland αξιοποιεί αρχιτεκτονικά χαρακτηριστικά του ελληνικού περιπτέρου για να αναδείξει συσχετίσεις με τις γεωργικές αποθήκες και τη θρησκευτική αρχιτεκτονική που αποτελούν συνήθως το φόντο των πανηγυριών.Επιπλέον, το ποτιστικό που βρίσκεται στο κέντρο του περιπτέρου, ορίζει κυκλικά το περιβάλλον  της εγκατάστασης. Το έργο μεταφέρει επίσης τον χώρο συνάντησης της κοινότητας -την πλατεία, τη δημόσια συγκέντρωση- από το εξωτερικό στο εσωτερικό. Καθώς το σύστημα ποτίσματος τίθεται σε κίνηση, δημιουργεί έναν ρυθμό, οριοθετεί τον χρόνο όπως ένα ρολόι ή μια κασέτα που ξετυλίγεται, παρακινώντας τα σώματα των επισκεπτών να ακολουθήσουν διαδρομές και να αλλάξουν τρόπους θέασης. Το Ξηρόμερο/Dryland αποφεύγει μια αισθητική προσέγγιση και τονίζει τη συναισθηματική αμεσότητα της επαφής με αντικείμενα, ήχους και εικόνες. Παρατηρώντας τις έμφυλες σχέσεις στο πανηγύρι, εξετάζονται οι δυνατότητες παρουσίασης του εαυτού, οι διαφορετικές εκδοχές της θηλυκότητας και της αποκάλυψης ή απόκρυψης του γυναικείου σώματος, αλλά και η αμφισημία της χειρονομίας του υποκειμένου που αποσύρεται επιλέγοντας την απουσία και τον αποκλεισμό του από τη γιορτή. Το Ξηρόμερο/Dryland επιχειρεί συσχετίσεις μεταξύ της εμπλαισιωμένης γεωγραφικά εμπειρίας με την παγκόσμια συνθήκη, μία μετατόπιση μεταξύ κυρίαρχου και περιθωριοποιημένου πολιτιστικού αντικειμένου, που φαίνεται να δημιουργεί τον ενδιάμεσο χώρο συγκρότησης νέων νοημάτων. \n\n * Ξηρόμερο [ksirˈomero]: Γνωστό για τα πανηγύρια του, είναι μια ιστορική επαρχία της Αιτωλοακαρνανίας. Σήμερα αποτελεί δήμο της Περιφέρειας Δυτικής Ελλάδας. Η έρευνα του έργου Ξηρόμερο/Dryland που εκπροσωπεί την Ελλάδα στην 60ή Διεθνή Έκθεση Τέχνης – La Biennale di Venezia, πραγματοποιήθηκε στο πλαίσιο του Margaroni Residency σε ανάθεση του Onassis Culture από τον δημιουργό διαμεσικών έργων και συνθέτη Θανάση Δεληγιάννη και τον δραματουργό και φιλόλογο Γιάννη Μιχαλόπουλο ως Onassis AiR Fellows, οι οποίοι συγκρότησαν την καλλιτεχνική ομάδα με την εικαστικό και κινηματογραφίστρια Έλια Καλογιάννη, τον φωτογράφο και ντοκιμαντερίστα Γιώργο Κυβερνήτη, τον ηχολήπτη και σχεδιαστή ήχου Κώστα Χαϊκάλη και τον εικαστικό και αρχιτέκτονα Φώτη Σαγώνα. \n\n\n\n\r\n          Dryland στη Μπιενάλε της Βενετίας         \n\n©EMΣΤ        \n\n\n Η υλοποίηση του έργου και η έκθεσή του στην Βενετία έχει ως κύριο χρηματοδότη το Υπουργείο Πολιτισμού, ως Εθνικό Επίτροπο υπεύθυνο για την οργάνωση, παραγωγή, και προώθηση του έργου το Εθνικό Μουσείο Σύγχρονης Τέχνης και επιμελητή του Ελληνικού Περιπτέρου τον Πάνο Γιαννικόπουλο. Onassis Culture: Βασικός υποστηρικτής της Ελληνικής Συμμετοχής στην 60η Διεθνή Έκθεση Τέχνης ‐ La Biennale di Venezia.  Επιπλέον υποστηρικτές είναι το Διεθνές Φεστιβάλ Θεσσαλονίκης, το Φεστιβάλ Αθηνών και Επιδαύρου και ο ΕΟΤ. Το έργο πραγματοποιείται με την υποστήριξη της ARTWORKS μέσα από την ιδρυτική δωρεά του Ιδρύματος Σταύρος Νιάρχος (ΙΣΝ), του Οργανισμού Πολιτισμού και Ανάπτυξης ΝΕΟΝ, της Outset και του Qualco Foundation. Η AEGEAN είναι επίσημος χορηγός αερομεταφορών, ενώ η εκπροσώπηση τελεί υπό την αιγίδα του Δήμου Ξηρομέρου. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Η Ροή Ειδήσεων του NEWS 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "MasterChef 2024: Αυτή είναι η τελική 10άδα - Ποιος αποχώρησε",
        "body": "Ο Αλέξανδρος, ο Χρήστος και ο Ηλίας κλήθηκαν να περάσουν από μία μακρά διαδικασία για την παραμονή τους στο Master Chef. Μετά τη δύσκολη χθεσινή δοκιμασία αντιγραφής αλλά και την πρώτη δοκιμασία για το προβάδισμα με τη σαλάτα, ο Αλέξανδρος ήταν ο παίκτης που αποχώρησε μία ανάσα πριν τη δεκάδα του MasterChef 2024. Ηλίας, Χρήστος και Αλέξανδρος διαγωνίστηκαν πρώτα σε δοκιμασία παρασκευής σαλάτας, στην οποία ο Αλέξανδρος πήρε 2 βαθμούς, ο Ηλίας 1 βαθμό και ο Χρήστος κανένα βαθμό. Με αυτούς τους βαθμούς ξεκίνησαν στην επόμενη δοκιμασία, δηλαδή στην αντιγραφή πιάτου. Από τη δοκιμασία αντιγραφής, ο Ηλίας κατάφερε να συγκεντρώσει τέσσερα εννιάρια από τους κριτές, γεγονός που του χάρισε μια θέση στη δεκάδα, πριν τους άλλους δύο συμπαίκτες του. Αυτό σημαίνει ότι η βαθμολογία που θα λάμβανε ο Χρήστος θα ήταν καθοριστική για την πορεία του διαγωνισμού. Λαμβάνοντας τέσσερα εφτάρια και σύνολο 28 βαθμών, κατάφερε να εξασφαλίσει τη θέση του στην τελική δεκάδα του διαγωνισμού. Αυτή η εξέλιξη σήμαινε πως ο Αλέξανδρος αποχωρεί από το MasterChef, με τον ίδιο να δηλώνει: “Μου δόθηκε δεύτερη ευκαιρία στο διαγωνισμό, γιατί δεν μπήκα αρχικά… Μέχρι εδώ το έχω απολαύσει στο έπακρο. Θα μου λείψει η κουζίνα του Materchef και όλη αυτή η εμπειρία που είχα μέχρι σήμερα”. \n Η τελική 10άδα του MasterChef 2024 αποτελείται από τους εξής: Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τιμές καυσίμων - Σύγκριση στα πρατήρια",
        "body": " Μάθε την τιμή της βενζίνης σήμερα και διάλεξε το πρατήριο με τη χαμηλότερη τιμή, στην κοντινότερη απόσταση από εσένα, όπου και αν βρίσκεσαι στην Ελλάδα! Ενημερώσου σε πραγματικό χρόνο για την τιμή της βενζίνης μέσα από το χάρτη τιμών. Σε συνεργασία με το fuelgr.gr Αν δώσετε το δικαίωμα στον browser σας να δει την τοποθεσία σας, ο χάρτης θα προσαρμοστεί κοντά στο σημείο που βρίσκεστε. Μπορείτε να πλοηγηθείτε χειροκίνητα στο χάρτη για να δείτε την τιμή των καυσίμων στα πρατήρια που σας ενδιαφέρουν σε κάθε περίπτωση. Με ένα κλικ στο εικονίδιο με την αντλία, θα σας εμφανιστεί το μενού όπου μπορείτε να επιλέξετε τον τύπο ή την ποιότητα καύσιμου που σας ενδιαφέρει να βλέπετε στον χάρτη. Μπορείτε να επιλέξε εκτός από την Αμόλυβδη 95 που είναι η προκαθορισμένη τα παρακάτω: Αμόλυβδη 98/100, Diesel Κίνησης, Υγραέριο Κίνησης, Φυσικό Αέριο (CNG), Diesel Θέρμανσης, Diesel Θέρμανσης Κατ’ οίκον και Super.   SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Generation Act: “Είναι σίγουρα καθαρά τα ναρκωτικά σου;”",
        "body": "Απευθύνονται σε όσους θα κάνουν χρήση μιας ουσίας σε party για πρώτη φορά και έχουν βασικές απορίες, όπως η ενδεδειγμένη δόση, αλλά και σε όσους κάνουν χρήση για πολλοστή φορά και χρειάζονται να μιλήσουν ανοιχτά για το bad trip τους ή τον κίνδυνο overdose. H Generation Act είναι η πρώτη οργάνωση στην Ελλάδα που ασχολείται με τη μείωσης βλάβης σε περιβάλλοντα ψυχαγωγίας, με βασικό στόχο την ενημέρωση του νεανικού κοινού στην ηλεκτρονική μουσική σκηνή.   Το κίνητρο της ιδρυτικής ομάδας ήταν η βιωματική τους εμπειρία. “Μέσα σε τέτοια περιβάλλοντα, ενώ υπήρχε η ανάγκη πολλές φορές για μια πληροφορία, δεν υπήρχε κανείς να τη δώσει” εξήγησε στο NEWS 24/7 ο Νίκος Φιτσιάλος, υπεύθυνος δράσεων της Generation Act.   Είναι, επίσης, η πρώτη οργάνωση στην Ελλάδα που διενεργεί drug checking. “Δεν είναι σκοπός μας να πούμε πόσο καλή ή όχι είναι η ουσία που έχεις, αλλά να δούμε τι επικίνδυνο μπορεί να έχει μέσα” σημειώνει ο Δημήτρης Καμμίλος στο βίντεο του NEWS 24/7, πριν προχωρήσει στη διαδικασία, χρησιμοποιώντας τον ειδικό αντιδραστήρα που διαθέτει η ομάδα. ΔΗΜΟΣΙΟΓΡΑΦΙΚΗ ΕΡΕΥΝΑ- ΠΑΡΑΓΩΓΗ: Ευτυχία Σουφλέρη\nΣΚΗΝΟΘΕΣΙΑ- ΜΟΝΤΑΖ: Ιωάννα Σπανού\nART DIRECTOR: Γρηγόρης Κολλάρος\nEDITORIAL DIRECTOR: Σταύρος Διοσκουρίδης SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Συραγώ Λιάτσικου | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Νοσοκομεία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Φορολογία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κίνα | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μεσανατολικό: Η Ευρώπη είναι η λάθος πλευρά της ιστορίας",
        "body": "Η Ευρώπη δεν βρίσκεται στη “σωστή πλευρά της ιστορίας” στο Μεσανατολικό ζήτημα. Η στάση της συνεργεί στην κλιμάκωση της έντασης. Προσπαθώ όλα αυτά τα χρόνια να καταλάβω για ποιον λόγο η Ευρώπη είναι τόσο ανύπαρκτη, τόσο τιποτένια απέναντι στο Ισραήλ. Προσπαθώ να καταλάβω αν αρκούν τα γεωπολιτικά και οικονομικά συμφέροντα της Δύσης στη Μέση Ανατολή ώστε να αιτιολογήσουν τη στάση που συνεργεί στην κλιμάκωση της έντασης καθώς το Ισραήλ θεωρεί –και ορθά – πως, ό,τι και να κάνει, η Δύση όχι απλώς θα το ανέχεται, αλλά θα το στηρίζει.  Προσπαθώ επίσης να αντιληφθώ αν αρκεί το ότι  πρωτίστως η Γερμανία αλλά και οι άλλες μεγάλες ευρωπαϊκές χώρες στηρίζουν το Ισραήλ και θεωρούν αντισημιτισμό την κριτική του μόνο επειδή επιζητάνε την εξιλέωση για το Ολοκαύτωμα των Εβραίων. Είναι όλα αυτά μαζί προφανώς…  Αν εξαιρέσει κανείς στιγμές εγκληματικής αφροσύνης  των ΗΠΑ, όπως την αναγνώριση της Ιερουσαλήμ ως πρωτεύουσας του Ισραήλ από τον Τραμπ, τελικά καταλήγω ότι οι Αμερικάνοι στη μέση διάρκεια είναι μάλλον σοβαρότεροι από τους Ευρωπαίους σε σχέση με το Ισραήλ. Και αυτοί έχουν – εννοείται– φοβερές ευθύνες διότι με τη συμπεριφορά τους ουσιαστικά τροφοδοτούν τη βουλιμία ενός αποικιοκρατικού, επιθετικού και ρατσιστικού κράτους που βγαίνει  εκτός ελέγχου – ωστόσο το κάνουν ειλικρινέστερα. Οι Ευρωπαίοι όμως; Θα περίμενε κανείς ότι ως φρονιμότεροι μαθητές της ιστορίας τους στον 20ό αιώνα, θα είναι στοιχειωδώς πιο συνετοί από το να αφήνουν το Ισραήλ να συμπεριφέρεται ως ο πειρατής της Μέσης Ανατολής, ποτισμένο από μίσος απέναντι στους γείτονές του. Μα, θα μου πει η καλοπροαίρετος συνομιλητής, ότι και οι γείτονές του είναι ποτισμένοι από μίσος απέναντι στο Ισραήλ. Επομένως αν δεν κλιμακώσει εκείνο, τότε θα το καταπιούνε. Κι εδώ που φτάσαμε, δίκιο θα έχει… Ωστόσο, εδώ δεν φτάσαμε λόγω φυσικών φαινομένων, αλλά εξαιτίας πολιτικών επιλογών και αποφάσεων σε μακρά διάρκεια, κι όχι συγκυριακά. Ό,τι λοιπόν συμβαίνει σήμερα –η απειλή μιας παγκόσμιας σύρραξης– δεν είναι αναπάντεχη αλλά υπήρξε απολύτως προβλέψιμη. Εκτός αν θεωρούμε ότι δεν είναι προβλέψιμο πως ένα κράτος θα απαντήσει στρατιωτικά όταν ένα άλλο σκοτώνει σε διπλωματική αρχή του πολιτειακούς αξιωματούχους. Αν περιμέναμε κάτι τέτοιο, τότε δεν είμαστε απλώς αφελείς, αλλά τραγικά ανεπαρκείς να διαβάσουμε διεθνείς σχέσεις. Πάντως, επειδή στο Ισραήλ πολλά μπορεί να καταλογίσει κανείς, αφέλεια όμως όχι, το κράτος αυτό επιτέθηκε στο ιρανικό προξενείο στη Δαμασκό όχι ποντάροντας στο ότι δεν θα απαντήσουν οι Ιρανοί, αλλά ακριβώς στο αντίθετο. Το Ισραήλ ρισκάρει να προκαλέσει αυτή την απάντηση ώστε να κλιμακωθεί ο πόλεμος που ξεκίνησε στη Γάζα και μέσω της σύρραξης να επέλθει μια καλύτερη κατάσταση για να βελτιώσει τη θέση του ή στον περιφερειακό συσχετισμό της Μέσης Ανατολής. Αυτό είναι ο ορισμός της ακροσφαλούς διπλωματίας, “brinkmanship”, σύμφωνα με όρο που επινοήθηκε στη δεκαετία του 1950 για να αποδώσει τον ριψοκίνδυνο τρόπο με τον οποίο ο υπουργός Εξωτερικών του Αϊζενχάουερ, Τ.Φ. Ντάλλες, επιχειρούσε στις αρχές του Ψυχρού Πολέμου, να αποτρέψει την επιθετικότητα των σοβιετικών υπό την απειλή καταστροφικών αντιποίνων. Όμως, το να φλερτάρεις διαρκώς με τον κίνδυνο δεν είναι ίδιον συνετών κρατών. Η πρακτική του να επιχειρείς να κερδίσεις πλεονεκτήματα με το να ωθείς τα πράγματα στα άκρα –η πεμπτουσία της ισραηλινής πολιτικής διαχρονικά– οδηγεί στον πόλεμο. Διότι, τις περισσότερες φορές ο αντίπαλος θα το σταθμίσει και θα υποχωρήσει φοβούμενος την κλιμάκωση, αλλά μια φορά δεν θα υποχωρήσει και θα πει «πόλεμος λοιπόν».  Κυρίως, αν νιώθει ικανός για κάτι τέτοιο. Αυτό, νομίζω, συμβαίνει σήμερα και είτε η Ευρώπη προσποιείται ότι δεν το αντιλαμβάνεται, είτε απλώς το επιδοκιμάζει. Όπως ακριβώς οι νεοφώτιστοι δεξιοί «ευρωπαϊστές», είτε προέρχονται από την Αριστερά είτε από την Άκρα Δεξιά. Με την ευκαιρία να πω ότι κάθε άλλο παρά τυχαίο είναι ότι ο φιλο-ισραηλινός οπαδισμός την τελευταία δεκαετία περίπου σε όλη την Ευρώπη βρίσκει γόνιμο έδαφος στους κύκλους του παραδοσιακού ακροδεξιού αντισημιτισμού. Βορίδης και ο Γεωργιάδης δεν είναι δηλαδή μόνοι τους, αλλά ανήκουν σε ένα ολόκληρο πολιτικό ρεύμα στη Γηραιά Ήπειρο: ένα ρεύμα θαυμασμού στο πολεμοχαρές κράτος που αφενός ταιριάζει σαν πρότυπο στους ακροδεξιούς και αφετέρου υπηρετεί και την ανάγκη της εξιλέωσης, επειδή  όλοι ξέρουν ότι υπήρξαν αντισημίτες. Όμως πάλι δεν υπάρχει καμία πρωτοτυπία. Όπως αποστρέφονταν οι ποτισμένοι με αντισημιτισμό Ευρωπαίοι αποικιοκράτες μέχρι τις αρχές του 20ού, τα εκατομμύρια των Εβραίων που ζούσαν στην Γηραιά Ήπειρο, έτσι οι πολιτικοί τους γόνοι τους σήμερα αποστρέφονται τους Μουσουλμάνους Άραβες. Να μην ξεχνάμε διόλου –κάτι το οποίο σήμερα η Ευρώπη και το Ισραήλ προτιμά να ξεχνάει – ότι πριν την ανάδυση του Σιωνισμού, του μετασχηματισμού δηλαδή της εβραϊκής ταυτότητας σε εθνική και εδαφική που αξιώνει κράτος,  η λεγόμενη «επιστροφή» των Εβραίων στην ιστορική Παλαιστίνη ήταν πρώτα ένα αντισημιτικό ευρωπαϊκό σχέδιο χριστιανικής εμπνεύσεως. Έχουμε επιμελώς κρύψει δηλαδή ότι το σιωνιστικό σχέδιο της «επιστροφής» στα εδάφη που οι Εβραίοι είχαν εγκαταλείψει πριν 2000 χρόνια, προτού γίνει εθνικό κίνημα ήταν ένα εποικιστικό σχέδιο ρατσιστικής φύσης προκειμένου οι Εβραίοι να αδειάσουν τη γωνιά των χριστιανών Ευρωπαίων, ύστερα από αιώνες διώξεων και διακρίσεων. Δεν είναι λοιπόν καθόλου τυχαίο ότι αφενός μεν ο Αμερικάνος πρόεδρος Άνταμς εύχεται ήδη από τις αρχές του 19ου αιώνα να δει τους Εβραίους στην Ιουδαία ως «ανεξάρτητο έθνος» ενώ εκατό χρόνια αργότερα η πρώτη θεσμική αποτύπωση αυτής της ιδέας βρίσκεται στη Διακήρυξη του βρετανού Υπουργού Εξωτερικών Μπαλφούρ του 1917. Η ιδέα του «φυτέματος» των Εβραίων στην Παλαιστίνη λοιπόν δεν είναι κυρίως έμπνευση των δεξιών σιωνιστών, αλλά των χριστιανών ευρωπαίων –και δη των Βρετανών– αποικιοκρατών που αντιλαμβάνονται ότι διά του εποικισμού αυτού και από τους Εβραίους γλιτώνουν στο έδαφός τους, και στη φωλιά των Αράβων κουρνιάζουν μια νέα οντότητα που υπηρετεί το divide and rule. Αν οι μοιραίοι της ιστορίας πριν από 100 χρόνια ήταν οι Βρετανοί  –ως ισχυρότερη ευρωπαϊκή δύναμη– σήμερα οι μοιραίοι της ιστορίας είναι οι Γερμανοί, η ισχυρότερη ευρωπαϊκή δύναμη των δικών μας ημερών. Γι’ αυτούς μάλιστα, η ανάγκη εξιλέωσης κατόπιν της εβραϊκής γενοκτονίας είναι ακόμη ισχυρότερη.  Τόσο που αποτρέψαν την είσοδο στον Βαρουφάκη εξαιτίας των θέσεων του για το παλαιστινιακό! Αδιανόητο… Κατόπιν αυτών, δικαιούμαι να πω ότι είναι πολύ δύσκολο το 2024 η Ευρώπη να μπει στη «σωστή πλευρά της ιστορίας» στην υπόθεση της παλαιστινιακής αυτοδιάθεσης. Ακριβώς επειδή ιστορικά η ίδια η Ευρώπη είναι η «λάθος», η απάνθρωπη, η άδικη πλευρά της ιστορίας. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τουρκία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Βίκυ Σαμαρά | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ερντογάν: \"Το Ισραήλ θα πληρώσει σίγουρα μια μέρα το τίμημα\"",
        "body": "Με τον επικεφαλής του πολιτικού γραφείου της Χαμάς, Ισμαήλ Χανίγε συναντήθηκε ο Τούρκος πρόεδρος. Το μήνυμά του προς τους Παλαιστίνιους. Περίπου δυόμισι ώρες διήρκησε η συνάντηση στην Κωνσταντινούπολη του επικεφαλής του πολιτικού γραφείου της Χαμάς, Ισμαήλ Χανίγε, με τον Τούρκο πρόεδρο Ρετζέπ Ταγίπ Ερντογάν. Στη συνάντηση, που έλαβε χώρα στα ανάκτωρα του Ντολμάμπαχτσε, παρών ήταν και ο Χάλεντ Μασάλ, ισχυρή φιγούρα της Χαμάς και βασικός διαπραγματευτής για τους ομήρους. H συνάντηση πραγματοποιήθηκε στη σκιά της ανακοίνωσης του Κατάρ ότι επανεξετάζει τη στάση του όσον αφορά τον διαμεσολαβητικό του ρόλο στον πόλεμο της Γάζας και την ώρα που η Χαμάς φέρεται να αναζητεί νέα έδρα. Μετά τη συνάντηση η Διεύθυνση Επικοινωνίας της τουρκικής προεδρίας εξέδωσε ανακοίνωση στην οποία αναφέρεται: «Κατά τη διάρκεια της συνάντησης, ο πρόεδρος Ερντογάν δήλωσε ότι η Τουρκία συνεχίζει τις διπλωματικές της προσπάθειες για να επιστήσει την προσοχή της διεθνούς κοινότητας στην καταπίεση των Παλαιστινίων και τονίζει με κάθε ευκαιρία την ανάγκη να δοθεί τέλος στις φρικαλεότητες καθώς και να εφαρμοστεί εφαρμογή επειγόντως μόνιμη κατάπαυση του πυρός. Ο πρόεδρος Ερντογάν δήλωσε ότι το Ισραήλ θα πληρώσει σίγουρα μια μέρα το τίμημα για την καταπίεση των Παλαιστινίων, ότι η Τουρκία θα συνεχίσει να μιλά για τις σφαγές στη Γάζας σε όλα τα φόρα και ότι καταβάλλονται όλες οι προσπάθειες για την ίδρυση ενός ανεξάρτητου παλαιστινιακού κράτους, το οποίο αποτελεί το κλειδί για την περιφερειακή ειρήνη και για την εγκαθίδρυση μόνιμης ηρεμίας στην περιοχή. Ο πρόεδρος Ερντογάν δήλωσε ότι είναι ζωτικής σημασίας για τους Παλαιστίνιους να δράσουν ενωμένοι σε αυτή τη διαδικασία, ότι η ισχυρότερη απάντηση που πρέπει να δοθεί στο Ισραήλ και ο δρόμος προς τη νίκη περνάει μέσα από την ενότητα και την ομοψυχία και ότι οι πραγματικότητες και ο δίκαιος αγώνας της Παλαιστίνης κατά του Ισραήλ κατά του Ισραήλ, το οποίο παραπλανά τη διεθνή κοινή γνώμη, και πρέπει να εξηγηθούν περισσότερο. Κατά τη διάρκεια της συνάντησης, ο πρόεδρος Ερντογάν δήλωσε επίσης ότι η Τουρκία συνεχίζει να παρέχει ανθρωπιστική βοήθεια στην Παλαιστίνη προκειμένου να ανακουφίσει σε κάποιο βαθμό τα δεινά, ότι μέχρι στιγμής περισσότεροι από 45 χιλιάδες τόνοι ανθρωπιστικής βοήθειας έχουν προωθηθεί στην περιοχή και ότι έχει εφαρμοστεί μια σειρά κυρώσεων κατά του Ισραήλ, συμπεριλαμβανομένων περιορισμών στο εμπόριο. Σχολιάζοντας τις εντάσεις μεταξύ του Ισραήλ και του Ιράν, ο πρόεδρος Ερντογάν τόνισε ότι τα περιστατικά αυτά δεν πρέπει να δώσουν λαβές στο Ισραήλ και ότι πρέπει να καταβληθούν προσπάθειες για να προσελκύσουν την προσοχή στη Γάζα, ώστε να διατηρηθεί το αρνητικό κλίμα στη Δύση κατά του Ισραήλ σχετικά με τις επιθέσεις του. Ο πρόεδρος Ερντογάν μετέφερε επίσης τα συλλυπητήριά του στον Χανίγε για τα παιδιά και τα εγγόνια του που μαρτύρησαν σε ισραηλινή επίθεση». Στη συνάντηση παρόντες ήταν από την τουκρική πλευρά ο υπουργός Εξωτερικών Χακάν Φιντάν, ο επικεφαλής της υπηρεσίας πληροφοριών ΜΙΤ Ιμπραχίμ Καλίν, ο διευθυντής επικοινωνίας της τουκρικής προεδρίας Φαχρετίν Αλτούν, ο διπλωματικός σύμβουλος του προέδρου πρέσβης Ακίφ Τσαγατάι Κιλίτς και ο επικεφαλής σύμβουλος του προέδρου Σεφέρ Τουράν. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Νέα Αριστερά: Το σχέδιο της ΝΔ είναι ακρίβεια, παραβιάσεις κράτους δικαίου, προνόμια για λίγους",
        "body": "Την επίσκεψη του Κυριάκου Μητσοτάκη στον Άγιο Δημήτριο σχολίασε με ανακοίνωσή της η Νέα Αριστερά. «Ο πρωθυπουργός σήμερα στην επίσκεψή του στον ‘Αγιο Δημήτριο ισχυρίστηκε ότι η Νεα Δημοκρατία είναι το μόνο κόμμα με σχέδιο για το μέλλον της χώρας. Μετά από πέντε χρόνια, ξέρουμε ποιο είναι αυτό», αναφέρει σε σχόλιο της η Νέα Αριστερά». Αναφέρει ειδικότερα ότι αυτό το σχέδιο είναι: «Ακρίβεια, παραβιάσεις κράτους δικαίου και χαμένος χρόνος με προνόμια για λίγους αντί για τις μεγάλες τομές που έχει ανάγκη η χώρα». Η Νέα Αριστερά τονίζει ότι «η ήττα της Νέας Δημοκρατίας είναι η προϋπόθεση για την αλλαγή του πολιτικού χάρτη. Με την Αριστερά πρωταγωνίστρια των εξελίξεων και τις κοινωνικές διεκδικήσεις στην πρώτη γραμμή». Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Παναγιώτης Μένεγος | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γιατί έχει σβηστεί απ' την ιστορία ο \"Μαύρος Μότσαρτ\"",
        "body": "Ποιος ήταν ο Ζοζέφ Μπουλόν, ο κλασικός συνθέτης που έπαιζε βιολί στο σαλόνι της Μαρίας Αντουανέτας και διεύθυνε ορχήστρες όταν ακόμη το χρώμα του δέρματός του δεν μπορούσε να γίνει εύκολα αποδεκτό. Ο Chevalier de Saint-Georges (“Ιππότης του Αγίου Γεωργίου”) ήταν ένας πολυπράγμων άντρας της εποχής του. Ήταν άριστος ξιφομάχος, συνταγματάρχης καθώς και ένας πραγματικός βιρτουόζος της μουσικής (μαέστρος και συνθέτης). Αρκετά συχνά τον ανέφεραν ως τον “Μαύρο Μότσαρτ”, γεγονός που θα εξηγεί μάλλον γιατί το όνομά του δεν είναι τόσο γνωστό όσο άλλων μουσικών ιδιοφυιών. Το γεγονός ότι ήταν μαύρος ή μιγάς, εμπόδισε το μεγαλείο του να γίνει ευρέως αποδεκτό, να τον ανακαλύψει όλο και και περισσότερος κόσμος. Αλλά δεν υπάρχει αμφιβολία για τα επιτεύγματά του που προκαλούν δέος σε διάφορους τομείς. \n\n\n\n\nPictorial Press/Alamy/Visualhellas.gr         \n\n\n Ο Chevalier de Saint-George γεννήθηκε ως Ζοζέφ Μπουλόν και ήταν ο πρώτος κλασικός συνθέτης αφρικανικής καταγωγής, που μάλιστα απέκτησε και φήμη στην Ευρώπη. Έχει περισσότερες από 40 συνθέσεις στο όνομά του σε διάφορα μουσικά είδη, ένας αριθμός που αφορά μόνο εκείνες τις συνθέσεις που αποκαλύφθηκαν και αναγνωρίστηκαν. Πιστεύεται ότι πολλές περισσότερες χάθηκαν με το πέρασμα του χρόνου. Ο Μπουλόν ήταν ο νόθος γιος του ιδιοκτήτη φυτείας Ζορζ Μπουλόν ντε Σεν Ζορζ και της σκλάβας του, Νανόν. Γεννήθηκε στις 25 Δεκεμβρίου 1745 στη γαλλική επικράτεια της Γουαδελούπης στην Καραϊβική. Ο πατέρας του ήταν παντρεμένος με την Ελίζαμπεθ Μερικάν όταν άφησε έγκυο τη Νανόν. Ωστόσο, δεν παραμέλησε ποτέ τον μικρό του γιο, αν και το αγόρι δεν θα αναγνωριζόταν ποτέ ως ευγενής λόγω της “παράνομης” καταγωγής του. Όταν ο Μπουλόν ήταν μόλις δύο ετών, ο ντε Σεν Ζορζ κατηγορήθηκε για φόνο μετά από μια μονομαχία που πήγε στραβά. Κατέφυγε στη Γαλλία και αργότερα τον συνάντησαν εκεί ο Μπουλόν με τη μητέρα του. Δύο χρόνια αργότερα, και αφού του δόθηκε χάρη, η τριμελής “οικογένεια” επέστρεψε πίσω στη βάση της στη Γουαδελούπη. Όταν όμως ο Μπουλόν έγινε επτά ετών, επέστρεψε στη Γαλλία, επειδή ο πατέρας του ήθελε να του προσφέρει την εκπαίδευση που προοριζόταν για παιδιά της τάξης του. Για εκείνον, δεν είχε σημασία που ήταν νόθος: πάνω από όλα ήταν ο γιος ενός από τους μεγαλύτερους γαιοκτήμονες της Γουαδελούπης. Δεν είναι σαφές πότε ακριβώς ο Μπουλόν άρχισε να παίζει μουσική. Αυτό που ξέρουμε είναι ότι αρχικά, αυτό που του χάρισε την καταξίωση όσο ακόμα ήταν μικρός, ήταν οι ικανότητές του στην ξιφασκία. Γράφτηκε σε μια ακαδημία ξιφασκίας και ήδη από την ηλικία των 13 ετών, άρχισε να μαζεύει διακρίσεις. \n\n\n\n\nLarry Horricks/Courtesy of Searchlight Pictures        \n\n\n Ήταν τόσο καλός που νικούσε ξιφομάχους μεγαλύτερους από αυτόν. Ένας από αυτούς ήταν ο και ο Αλεξάντρ Πικάρ, ένας γνωστός δάσκαλος ξιφασκίας που συχνά κορόιδευε τον Μπουλόν επειδή ήταν μιγάς. Μετά την αποφοίτησή του από την ακαδημία, ο Μπουλόν πήρε τον τίτλο του Gentleman of the King’s Chambe και έγινε chevalier, το γαλλικό αντίστοιχο δηλαδή του ιππότη. Καθώς του επιτρεπόταν επίσης να φέρει το όνομα του πατέρα του, ο Μπουλόν αναφερόταν επίσημα ως “Chevalier de Saint-Georges”. Εκτός από την ξιφασκία, ο νεαρός άντρας φέρεται επίσης να τα πήγαινε πολύ καλά και στην ιππασία, στο χορό, στην κολύμβηση, στο πατινάζ, στη σκοποβολή και -φυσικά- στη μουσική. Δεν είναι τυχαίο το γεγονός ότι κάποτε, ο Πρόεδρος των ΗΠΑ, Τζον Άνταμς, τον περιέγραψε ως “τον πιο προικισμένο άνθρωπο στην Ευρώπη στην ιππασία, το τρέξιμο, τη σκοποβολή, την ξιφασκία, το χορό και τη μουσική”. Εκτός από καλός ξιφομάχος, ο Μπουλόν άρχισε να γίνεται δημοφιλής ως μουσικός και συνθέτης στα χρόνια που ακολούθησαν την ενηλικίωσή του. Λίγα είναι γνωστά για το πότε άρχισε να παίζει μουσική, αλλά είναι γνωστό ότι οι πλούσιες οικογένειες προσλάμβαναν δασκάλους για τα μικρά παιδιά τους, οπότε κάτι τέτοιο είχε συμβεί και στον ίδιον, όσο και αν μας διαφεύγουν οι λεπτομέρειες. Το ότι αποδείχτηκε εξαιρετικός βιολιστής μιλάει από μόνο του. Αυτές οι επιδόσεις του ήταν που τον έκαναν αγαπητό στο κοινό του, και ιδιαίτερα στις γυναίκες. Η απόδοσή του στο βιολί ήταν τόσο σπουδαία που κάποιοι τον περιέγραψαν ως έναν καλλιτέχνη που “έσπρωχνε το όργανο στα όριά του”. Από τα μέσα της δεκαετίας του 1760, το όνομά του αρχίζει να κυκλοφορεί ανάμεσα σε εκείνα των δεξιοτεχνών του βιολιού. “Μέσα σε λίγα μόλις χρόνια, καθιερώθηκε αρκετά καλά στη μουσική σκηνή του Παρισιού”, δήλωσε η Τζούλιαν Ντόε, επίκουρη καθηγήτρια μουσικής στο Πανεπιστήμιο Κολούμπια της Νέας Υόρκης, στον Guardian σε ένα αφιέρωμα του 2023 για τον Μπουλόν. \n\n\n\n\nLarry Horricks/Courtesy of Searchlight Pictures        \n\n\n Όσον αφορά τη μουσική, ο Μπουλόν δεν έκανε μόνο ένα πράγμα: έπαιζε σε συμφωνίες, συνέθετε συμφωνίες και ορχήστρες και εργαζόταν ως διευθυντής συνόλων. Κατά τη διάρκεια της καριέρας του, του αποδόθηκε η σύνθεση πολλών μουσικών έργων: Αυτά ήταν τα επιτεύγματα που ανακαλύφθηκαν μετά τη Γαλλική Επανάσταση, αλλά πιθανότατα να είχε κάνει ακόμα περισσότερα. Το 1773, ο Bologne έγινε μαέστρος στην ορχήστρα “Le Concert des Amateurs, η οποία όμως λίγο αργότερα αναγκάστηκε να διαλυθεί λόγω έλλειψης χρηματοδότησης. Αυτό δεν εμπόδισε όμως τον ίδιο να εμφανίζεται σε πολλές εκδηλώσεις, συμπεριλαμβανομένων και ιδιωτικών. Η βασίλισσα Μαρία Αντουανέτα έγινε μία από τους θαυμάστριές του και συχνά τον προσκαλούσε σε ιδιωτικές συναυλίες. Μάλιστα, κάποια στιγμή προτάθηκε και ως ο επόμενος διευθυντής της Όπερας του Παρισιού. Ωστόσο, επειδή ήταν μικτής φυλής, αρκετοί ηθοποιοί αντιτάχθηκαν στον προτεινόμενο διορισμό, λέγοντας ότι δεν θα μπορούσαν ποτέ να πάρουν οδηγίες από έναν μιγά. Και επειδή εκείνος δεν ήθελε να φέρει σε δύσκολη θέση τη βασίλισσα, απέσυρε το όνομά του από τη διεκδίκηση και επικεντρώθηκε στη σύνθεση. Όταν έγινε η Γαλλική Επανάσταση, ο Μπουλόν υπηρέτησε στην Εθνική Φρουρά, συνεχίζοντας όμως να συνθέτει και να δίνει συναυλίες. Το εντυπωσιακό είναι ότι κατάφερε να διαπρέψει ακόμη και στον πόλεμο. Ήταν ηγέτης, γεγονός που τον βοήθησε να προαχθεί σχεδόν άμεσα σε λοχαγό και σε συνταγματάρχη τον επόμενο χρόνο. Κατά τη διάρκεια του πολέμου ηγήθηκε ενός αμιγώς μαύρου συντάγματος. Όμως, η πολιτική και οι ίντριγκες ήταν ένα μεγάλο μέρος του πολέμου και έτσι ο ίδιος έπεσε θύμα τους. Καταδικάστηκε σε φυλάκιση για “αντεπαναστατική συμπεριφορά” καθώς φέρεται να χρησιμοποίησε επαναστατικά κεφάλαια για να εξοφλήσει κάποια απ’ τα χρέη του. Ενώ ο πατέρας του ήταν πλούσιος και αργότερα ανακηρύχθηκε ευγενής, το γεγονός ότι ο ίδιος ήταν νόθος και μικτής φυλής τον εμπόδισε απ’ το να λάβει τα ίδια -και πολλά- δικαιώματα απ’ αυτά που απολάμβαναν οι λευκοί. Ο πατέρας του πέθανε το 1774 και παρότι άφησε κάποια χρήματα στον Μπολόν, τις τεράστιες εκτάσεις γης του, τις κληρονόμησε το νόμιμο παιδί του. \n\n\n\n\nCourtesy of Searchlight Pictures        \n\n\n Εκείνη την ταραγμένη πολιτική περίοδο για τη Γαλλία, ακόμα και οι μουσικές του πρακτικές αναφέρθηκαν ως ένα από τα πολλά ελαττώματά του, ενώ κάτω απ’ το μικροσκόπιο είχαν και οι σχέσεις του με τη Μαρία Αντουανέτα, η οποία εκτελέστηκε ως προδότρια. Τελικά, όλες οι κατηγορίες εναντίον του θα απορρίπτονταν. Επέστρεψε στη σύνθεση μουσικής και πέθανε τον Ιούνιο του 1799 από ασθένεια της ουροδόχου κύστης. Ήταν 53 ετών και δεν άφησε πίσω του οικογένεια, παρότι φέρεται να είχε πολλές σχέσεις με γυναίκες, χωρίς όμως να παντρευτεί ποτέ καμία. Ο Μπουλόν αναφερόταν συχνά ως ο “Μαύρος Μότσαρτ”, καθώς δεν υπήρχαν πολλοί ευγενείς που να καταδέχονταν να του δώσουν ένα πιο κατάλληλο προσωνύμιο, εξαιτίας του χρώματος του δέρματός του. Ωστόσο, υπάρχουν ενδείξεις ότι ο Μπουλόν είχε γνωρίσει τον Αυστριακό συνθέτη, Βόλφγκανγκ Αμαντέους Μότσαρτ, καθώς έζησαν και στην ίδια κατοικία για ένα διάστημα. Οι Επαναστάτες είχαν καταλάβει το σπίτι του βαρόνου φον Γκριμ μεταξύ Ιουλίου και Σεπτεμβρίου του 1778 και έτσι, είναι πολύ πιθανό οι δύο μουσικές ιδιοφυΐες να είχαν κάποια πάρε-δώσε. Ωστόσο, το να αναφέρεται ως Μαύρος Μότσαρτ ήταν αρκετά περιοριστικό. Ο Μπουλόν ήταν μια ανεξάρτητη προσωπικότητα, με δικά της μουσικά χαρακτηριστικά και πέτυχε σπουδαία πράγματα με το ταλέντο και την πυγμή του, παρά το χρώμα του δέρματός του. Το 2023, ο παραγνωρισμένος συνθέτης βρήκε μία θέση στον κινηματογράφο μέσα από την κυκλοφορία της ταινίας “Chevalier” με τον Κέλβιν Χάρισον Τζούνιορ στον ομώνυμο ρόλο. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μιγιαζάκι και μια απώλεια ενέπνευσαν μια υπέροχη εφηβική ταινία",
        "body": "Ο σκηνοθέτης Ντόμιεν Χάουγκε εξηγεί στο NEWS 24/7 πόσο σημαντικό ήταν να σκηνοθετήσει μια εφηβική ταινία χωρίς ποτέ να υποτιμήσει το κοινό του. Μεγάλη τέχνη το να κάνεις σινεμά για εφήβους και οικογένειες: Πώς είναι να βρίσκεις μια ιστορία που σημαίνει πολλά για σένα, να τη μπολιάζεις με συναισθηματική ειλικρίνεια και ρεαλισμό, αλλά ταυτόχρονα να αφήνεις χώρο στους νεαρούς θεατές να την διαβάσουν με ανοιχτό μυαλό και με τη φαντασία του νέου; Ο Ντόμιεν Χάουγκε μαζί με την αδερφή του Γουέντι δημιούργησαν μια τέτοια ταινία, έχοντας ως έμπνευση μια δική τους απώλεια: τον θάνατο του πατέρα τους όταν ακόμα ήταν σε νεαρή ηλικία. Από τότε έχουν περάσει πολλά χρόνια όμως υπάρχει κάτι στο τραύμα μιας απώλειας που δεν επουλώνεται ποτέ απόλυτα. Αυτή ακριβώς η διαδικασία, η αναζήτηση, είναι που ώθησε τα αδέρφια να γράψουν μια ιστορία ενηλικίωσης που φλερτάρει με το σινεμά του φανταστικού αλλά κρατά γερά μες στην καρδιά της τη συναισθηματική αλήθεια. (Μας ήρθε στο μυαλό η “Άβυσσος” του Τζέιμς Κάμερον σε κάποιο σημείο.) Είναι η ιστορία της Λένα, που χάνει τον ψαρά πατέρα της στη θάλασσα, και είναι πεπεισμένη πως ευθύνεται ένα θαλάσσιο τέρας το οποίο έχει δει φευγαλέα. Κανείς δεν την πιστεύει, κι η μητέρα της δυσκολεύεται να επικοινωνήσει μαζί της, όμως εκεί είναι σίγουρη, κι είναι αποφασισμένη να το ανακαλύψει. Η “Σπίθα στη Θάλασσα” έκανε πρεμιέρα στο τμήμα των εφηβικών ταινιών του φεστιβάλ Βερολίνου όπου απέσπασε πολλά θετικά σχόλια, και δικαιολογημένα. Μετά την προβολή της και στο φεστιβάλ Θεσσαλονίκης τον Νοέμβριο, η ταινία κυκλοφορεί τώρα στα σινεμά από την Feelgood. Το News24/7 συνάντησε τον σκηνοθέτη Ντόμιεν Χάουγκε στη Θεσσαλονίκη για να εξηγήσει πώς δημιούργησε αυτό το κινηματογραφικό παραμύθι ενηλικίωσης και πώς για να το καταφέρει, άντλησε υλικό από τα βιώματά του αλλά και από το σινεμά, από ταινίες όπως το “Spirited Away” του Μιγιαζάκι και το “American Honey” της Άντρεα Άρνολντ. \n\n Ήξερες από την αρχή πως αυτή θα είναι μια ταινία για εφήβους και την ανέπτυξες με αντίστοιχο τρόπο; Αυτό που κάναμε είναι ότι ποτέ δεν του φερθήκαμε σα να ήταν ένα παιδικό φιλμ. Λέγαμε πως κάνουμε, απλά, ένα φιλμ. Όμως βάλαμε όλα αυτά τα εφηβικά στοιχεία μέσα, ώστε να νιώσουν σύνδεση τα παιδιά. Με τη μουσική, με τα ρούχα… είναι δικός τους κόσμους. Είναι ένα σοβαρό φιλμ όμως. Με περιπέτεια μέσα φυσικά, και στοιχεία φαντασίας, αλλά όχι κάτι που φοβόταν πώς να μιλήσει για το πένθος. Ήταν πολύ σημαντικό για εμάς πως, ειδικά τα νεανικά κοινά, να μπορούν να δουν μια ταινία που είναι ειλικρινής απέναντί τους. Αυτό ήταν κάτι που μου έλειπε μικρός. Να βλέπω ταινίες για νεότερο κοινό που να μου μιλάνε με ευθύτητα για κάτι σημαντικό όπως η θλίψη κι η απώλεια. Και θέλησα να δω τι μπορούσα να κάνω εγώ για αυτό, ένα φιλμ που όμως να έχει και ελπίδα μέσα του. Τώρα βλέπουμε την ταινία να συνδέεται με το κοινό. Γιατί ήταν αυτή λοιπόν η ιστορία που θέλησες να πεις; Είναι αρκετά συγκεκριμένη, κι όχι μια γενική προσπάθεια να πεις μια «νεανική ιστορία». Πάνε 20 χρόνια από όταν έχασα τον πατέρα μου και ήταν δύσκολο να βρω μια πλατφόρμα έκφρασης για να μοιραστώ αυτό που ένιωθα. Μοναξιά, θρήνος… χαοτικές εποχές. Άρχισα λοιπόν να αναρωτιέμαι τι μπορώ να κάνω πάνω σε αυτό το θέμα, χωρίς να θέλω να βγει κάτι πολύ εκπαιδευτικό. Να λέω να, αυτό είναι ο θρήνος – γιατί είναι ένα παγκόσμιο συναίσθημα, όλοι το βιώνουμε με τον τρόπο μας. Αυτό αποφάσισα λοιπόν. Κι ο πατέρας μου δεν ήταν ψαράς, ήταν ασφαλιστής. [γελάει] Οπότε το κάναμε κάπως πιο… εξωτικό. Και προσθέσαμε φυσικά και μυθοπλαστικά στοιχεία και στοιχεία του φανταστικού, αλλά η ιστορία που ήθελα να πω πάντα αυτή ήταν. \n\n Και πώς έφτασες σε αυτό τον μύθο, σε αυτό το παραμύθι με το θαλάσσιο τέρας; Σου άρεσαν τέτοιες ιστορίες; Πάντα με συνάρπαζαν τα τέρατα, έτρεμα με το “Jurassic Park”, ήταν πάντα εμμονή για μένα. Μετά συνειδητοποίησα πως κάθε φορά που ακούμε για κάποιο τέρας στις ταινίες, πρέπει πάντα να το πολεμήσουμε. Αλλά ένιωσα πως ότι σε αυτό το τέρας πρέπει να υπάρξει κάποιο κοινό έδαφος, μια αποδοχή. Η δύναμη της φαντασίας γενικότερα έπαιζε πάντα ρόλο στη ζωή μου. Μου αρέσει το “Spirited Away”, όλες οι Ghibli ταινίες βασικά. Γιατί μιλάνε για πολύ παγκόσμια πράγματα αλλά προσθέτουν τη δική τους κουλτούρα και τη δική τους φαντασία. Οπότε σκέφτηκα κι εγώ, ας κάνουμε ένα πολύ ρεαλιστικό φιλμ και σε αυτό να προσθέσουμε ένα τέρας που αναζητά η ηρωίδα. Η αποδοχή που αναφέρεις είναι σημαντική, γιατί έχουμε τόσες πολλές ιστορίες που καταλήγουμε σε κάποιο καθαρό συμπέρασμα. «Πολέμησα το τέρας και κέρδισα», κλείνουμε αυτό το κουτάκι και τέλος. Ναι. Το τέλος του φιλμ είναι η αρχή της διαδικασίας του πένθους. Δεν είναι ότι ΟΚ, τέλος και καθαρίσαμε. Αλλά είναι η αρχή. Όμως σε αυτή την αρχή, τα παιδιά αυτά είναι μαζί. Κι αυτό είναι πολύ σημαντικό για εμάς. Βρήκες δύσκολο να γράψεις τους χαρακτήρες των παιδιών; Νομίζω ήταν όταν αρχίσαμε το κάστινγκ και αρχίσαμε να δουλεύουμε με ηθοποιούς, που μπορέσαμε να γεμίσουμε όλα τα κενά ώστε να μπορέσουμε όντως να φτιάξουμε ένα φιλμ για 12χρονα παιδιά. Η καρδιά ήταν φυσικά το σενάριο που είχαμε, αλλά όταν ήρθαν κι οι ηθοποιοί τότε ζωντάνεψαν οι ρόλοι. Το κάστινγκ έγινε 6 μήνες πριν το γύρισμα, οπότε σε αυτούς τους 6 μήνες πήγαμε για ψώνια, δοκιμάζαμε ρούχα… ήθελα δηλαδή να είμαστε όλοι μαζί στην διαδικασία όπου τα παιδιά καταλάβαιναν ότι ο κόσμος που θέλουμε να δημιουργήσουμε είναι ο δικός τους κόσμος. «Α, μου αρέσει αυτή η μουσική, α, φοράω αυτά τα ρούχα». Αυτό ήταν πολύ σημαντικός μέρος του να δημιουργήσουμε χαρακτήρες αυτής της ηλικίας. \n\n Και δείχνεις και μεγάλη κατανόηση απέναντι στην οπτική των παιδιών, που οι μεγαλύτεροι δεν τους καταλαβαίνουν. Δεν είναι απαραίτητα εχθρικοί, ούτε καρικατούρες σκληρών γονέων, αλλά ας πούμε κάποια στιγμή η μητέρα δε μπορεί να διαχειριστεί μια κατάσταση. Είναι μια δύσκολη ισορροπία. Αυτό που θέλαμε να δείξουμε είναι ότι υπάρχουν διαφορετικοί τύποι θρήνου, και θέλαμε το κοινό να τους δει. Η Λένα πιστεύει ότι η μητέρα της θρηνεί με λάθος τρόπο. Στο κοινό μπορεί να φαίνεται νορμάλ, αλλά για τη Λένα δεν είναι. Ή ο αδερφός της που κάνει μουσική. Του λέει, πώς μπορείς να κάνεις μουσική αυτή τη στιγμή; Είναι σημαντικό να δείξω πως είναι κάτι δύσκολο για όλους. Κανείς δεν είναι λάθος ή σωστός. Πρέπει να αποδεχτούμε ότι καθένας έχει μια άλλη αντίδραση στην απώλεια. Αυτό είναι κάτι που ήθελα να έχω δει όταν ήμουν μικρός. Είναι σα να δημιούργησες την ταινία για τον νεαρό σου εαυτό; Πάντα θες να βρεις κάτι που δεν έχεις δει πιο πριν. Υποσυνείδητα, πάντα ήθελα να δημιουργήσω μια τέτοια ιστορία. Μιλώντας για αυτά που έχεις δει και αυτά που σου είχαν λείψει, τι άλλα φιλμ σου έρχονται στο νου όταν μιλάμε για αυτό το κομμάτι αφήγησης; Αυτό το νεανικό σινεμά, με ιστορίες ενηλικίωσης, για απώλεια, με ρεαλιστικούς συναισθηματικούς όρους. Ήταν πολύ σημαντικό το “Spirited Away” επειδή μιλάει για το να μεγαλώνεις σε έναν τρελό κόσμο των ενηλίκων και το να απομακρύνεσαι από κάτι. Και τον φόβο του ότι θα απομακρυνθώ από ένα μέρος και θα ξεχάσω τα πάντα για αυτό. Αν εγώ συνεχίσω να μην μιλάω για τον πατέρα μου, θα ξεχάσω την αληθινή του εικόνα; Το “Spirited Away” λοιπόν συνδέθηκε πολύ μαζί μου. Με ενδιέφερε το πώς απεικόνιζε τη δύναμη των μαγικών στοιχείων και των πλασμάτων. Μετά, μου αρέσει πολύ το “American Honey” επειδή είναι για αυτή τη νεαρή κοπέλα και αυτό τον νέο κόσμο που ανακαλύπτει, και είναι κάτι που το βλέπουμε μόνο μέσα από τα δικά της μάτια. Είναι πολύ ενδιαφέρον το ότι όσο περισσότερο «στενεύει» η αφήγηση, τόσο πιο ευρύτερη σημασία έχει αυτό που λέμε. Γιατί αυτό είναι ένα ταξίδι δικό της, και μέσα από αυτό καταλαβαίνουμε τι περνάνε όλοι οι χαρακτήρες, μιας και πρόκειται για μια σπουδή χαρακτήρων και συναισθήματος. Έτσι προσπαθούμε να καταλάβουμε τι περνάει η ηρωίδα. Αυτά τα φιλμ, που είναι αρκετά ενήλικα, ήταν το κλειδί για να κάνω το δικό μου. Α, και επίσης… του Μπραντ Μπερντ, το “Iron Giant”. Που εκεί έχεις το «τέρας» κι απλά κι αυτό ψάχνει για κάτι. Αυτές οι τρεις ταινίες ήταν στο μυαλό μου από την πρώτη στιγμή. \n\n Η ταινία “Σπίθα στη Θάλασσα” (Sea Sparkle) κυκλοφορεί στις αίθουσες από την Feelgood Entertainment. Η συνέντευξη πραγματοποιήθηκε τον Νοέμβριο του ‘23 στο φεστιβάλ Θεσσαλονίκης. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Εκτός από \"συλλυπητήρια\", θα πουν κάτι και για το μισθό του;",
        "body": "Το τραγικό περιστατικό με τον αστυνομικό που σκοτώθηκε σε εργατικό ατύχημα στον Πειραιά, κάνοντας δεύτερη δουλειά, είναι μια εξήγηση για την Αστυνομία που (δεν) έχουμε. Όταν μιλάμε και γράφουμε για τους αστυνομικούς, το κάνουμε συνήθως για κακό. Είτε γιατί συμπεριφέρονται αδιάφορα και βαριεστημένα, με τραγικά αποτελέσματα όπως στην περίπτωση της γυναίκας στους Αγίους Αναργύρους. Είτε γιατί υπερβαίνουν τα όρια, με υπερβάλλοντα ζήλο, όταν αντιμετωπίζουν- ανεπιθύμητες για τις κυβερνήσεις- αντιδράσεις, διαδηλώσεις κ.α. Το τραγικό περιστατικό στον Πειραιά, στο οποίο βρήκε το θάνατο νεαρός αστυνομικός εκτός υπηρεσίας κυνηγώντας το δεύτερο συμπληρωματικό μεροκάματο, μας δίνει την αφορμή να δούμε και την άλλη πλευρά. Για εργατικό ατύχημα πρόκειται. Όχι από τα συνήθη και κλασικά. Αλλά τέτοιο ήταν, κυριολεκτικά. Ο αστυνομικός-θύμα, παιδί της επαρχίας που υπηρετούσε στην Αθήνα, έκανε αυτό που κάνουν πολλοί συνάδελφοί του, όταν τελειώνει το ωράριό τους στην υπηρεσία τους. Αναζητούν κάποια δεύτερη δουλειά, γιατί ο μισθός της κύριας δεν φτάνει. Ποιος μπορεί να ζήσει σήμερα στην Αθήνα με 800 ευρώ-τόσος είναι ο βασικός μισθός των νέων-όταν το μεγαλύτερο μέρος του ξοδεύεται στο νοίκι ενός σπιτιού; Φυσικά, οι αστυνομικοί δεν είναι οι μόνοι που κάνουν δεύτερη δουλειά. Πλήθος νέων αναγκάζονται να καταφύγουν σε αυτή τη λύση, αφού αλλιώς δεν θα τα βγάλουν πέρα. Όμως, οι αστυνομικοί είναι δημόσιοι υπάλληλοι, με ιδιαίτερα καθήκοντα. Για να κάνουν καλά τη δουλειά τους, πρέπει και να μπορούν να ζουν αξιοπρεπώς από αυτήν. Αυτό δεν είναι δικαιολογία για τους επίορκους, αδιάφορους και ανεπαρκείς. Είναι, όμως, μια εξήγηση για την Αστυνομία που (δεν) έχουμε. Για τον αστυνομικό που δεν θα μπορεί να αποδώσει όπως πρέπει, αν έχει προηγηθεί πολύωρη εργασία κάπου αλλού. Αυτή είναι η Ελλάδα της «υψηλής ανάπτυξης», που λέει κι ο πρωθυπουργός. Είμαστε πρώτοι στους «ρυθμούς ανάπτυξης», λέει καλά λόγια γι’ αυτό η Ούρσουλα της Κομισιόν, γράφει εγκώμια κι ο Economist , μας αναβαθμίζουν οι Οίκοι Αξιολόγησης. Αλλά πώς μεταφράζονται αυτά για τον απλό πολίτη; Πώς φτάνει η «υψηλή ανάπτυξη» στον αμειβόμενο με τον κατώτατο μισθό, ο οποίος φτάνει δεν φτάνει για το νοίκι και τους λογαριασμούς; Τέτοια ήταν η περίπτωση του νεαρού αστυνομικού που καταπλακώθηκε από τοίχο ετοιμόρροπου σπιτιού στον Πειραιά. Σε αυτόν το νέο εργαζόμενο-και σε πολλές χιλιάδες τέτοιους- τα λόγια για «ανάπτυξη», «ισχυρή οικονομία» και «επενδυτική βαθμίδα» φαίνονται κούφια. Όλες οι έρευνες καταγράφουν τα ίδια: ότι χρόνο με το χρόνο αυξάνεται ο αριθμός των ανθρώπων που δεν μπορούν να πληρώσουν στοιχειώδεις υποχρεώσεις τους και κατρακυλούν στην κατηγορία όσων βρίσκονται στα όρια της φτώχειας. Ο αστυνομικός που βρήκε το θάνατο σε εργατικό, εκτός της κύριας εργασίας του, ατύχημα στον Πειραιά είναι μια τραγική αφορμή για να τα ξανασκεφθούμε όλα αυτά. Κυρίως να τα σκεφθούν όσοι σπεύδουν να πουν πόσο «καλό παιδί ήταν» και να εκφράσουν τα συνήθη συλλυπητήρια. Ίσως είναι από τις ελάχιστες φορές που βρίσκει απόλυτη εφαρμογή η ρήση «τα λόγια είναι περιττά». Δεν χρειάζονται, είναι «έπεα πτερόεντα», λόγια χωρίς καμιά αξία. Η πράξη λείπει. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Επεισοδιακή καταδίωξη στο κέντρο της Αθήνας - Συνελήφθη 20χρονος οδηγός",
        "body": "Στη σύλληψη ενός 20χρονου οδηγού ΙΧ προχώρησαν άνδρες της ΟΠΚΕ μετά από επεισοδιακή καταδίωξη στο κέντρο της Αθήνας. Επιχείρησε να παρασύρει αστυνομικούς που επιχείρησαν με σήμα τους να ανακόψουν την πορεία του οχήματος. Συνελήφθη επ’ αυτοφώρω, πρώτες πρωινές ώρες σήμερα, ένας 20χρονος ημεδαπός οδηγός Ι.Χ. αυτοκινήτου, κατόπιν καταδίωξης από αστυνομικούς της Ο.Π.Κ.Ε. και σχηματίστηκε δικογραφία σε βάρος του από την Υποδιεύθυνση Τροχαίας Αθηνών για επικίνδυνη οδήγηση, διατάραξη της ασφάλειας των συγκοινωνιών, απείθεια και απόπειρα επικίνδυνης σωματικής βλάβης. Ειδικότερα, ο εν λόγω οδηγός εντοπίστηκε νωρίς το πρωί σήμερα από αστυνομικούς της Ο.Π.Κ.Ε. οι οποίοι επιχείρησαν να το ελέγξουν. Οι αστυνομικοί κάλεσαν με χρήση ηχητικών και φωτεινών μέσων τον οδηγό να ακινητοποιήσει το όχημα του, ωστόσο ο 20χρονος ανέπτυξε ταχύτητα και άρχισε να παραβιάζει διαδοχικά ερυθρούς σηματοδότες, κινούμενος σε δρόμους του κέντρου της Αθήνας, προβαίνοντας σε πολλαπλές παραβιάσεις του Κώδικα Οδικής Κυκλοφορίας. Αστυνομικοί συνεργείου ελέγχων οδήγησης υπό την επήρεια αλκοόλ της Υποδιεύθυνσης Τροχαίας Αθηνών επί της οδού Σταδίου, επιχείρησαν με σήμα τους να ανακόψουν την πορεία του οχήματος, όμως ο οδηγός ανέπτυξε ταχύτητα και επιχείρησε να τους παρασύρει. Καθ’ όλη τη διάρκεια της κίνησης του, επιτηρούνταν από τα υπηρεσιακά οχήματα, προκειμένου να αποφευχθεί ο κίνδυνος πρόκλησης τροχαίου ατυχήματος με έτερο όχημα ή πεζό, ενώ παράλληλα καλούνταν διαρκώς να ακινητοποιήσει το όχημα. Τελικά το όχημα ακινητοποιήθηκε με ασφάλεια από τους αστυνομικούς της Ο.Π.Κ.Ε. επί της οδού Αθηνάς. Εκεί διαπιστώθηκε ότι στερούνταν άδειας ικανότητας οδήγησης ενώ στο πλαίσιο του τροχονομικού ελέγχου, του βεβαιώθηκαν οι τροχονομικές παραβάσεις για οδήγηση υπό την επίδραση οινοπνεύματος, παραβίαση ερυθρού σηματοδότη, πραγματοποίηση επικίνδυνων ελιγμών κ.α. και του επιβλήθηκαν τα ανάλογα διοικητικά πρόστιμα. Επιπλέον, το εν λόγω όχημα κατασχέθηκε. Ο συλληφθείς οδηγήθηκε στον Εισαγγελέα Πλημμελειοδικών Αθηνών. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Vamvakou Mountain Run: Τρέχουμε στις ανηφοριές του Πάρνωνα",
        "body": "Τον Ιούνιο διοργανώνεται για ακόμη μια φορά ο ορεινός αγώνας δρόμου της Βαμβακού Λακωνίας και έχουμε ήδη αρχίσει τις προπονήσεις. Η Βαμβακού είναι ένα αγαπημένο χωριό σκαρφαλωμένο στις πλαγιές του Πάρνωνα στα 900 μ. υψόμετρο. Παρά το γεγονός ότι είναι ένα απομονωμένο χωριό έχει βρει τρόπο να κρατιέται ζωντανό. Μερικά χρόνια πριν, μια ομάδα πέντε φίλων σε συνεργασία με το Ίδρυμα Σταύρος Νιάρχος έδωσαν νέα πνοή στη Βαμβακού μέσα από το πρόγραμμα «Vamvakou Revival». Είναι εξάλλου τόπος καταγωγής του εφοπλιστή Σταύρου Νιάρχου. Έκτοτε διοργανώνουν διάφορες δραστηριότητες όπως παιδικά εργαστήρια, μουσικά φεστιβάλ κ.α. ενώ εδώ και τέσσερα χρόνια πραγματοποιούν το «Vamvakou Mountain Run» που φέτος θα γίνει την Κυριακή 16 Ιουνίου με τις δηλώσεις συμμετοχής να ξεκινούν μέσα στον Απρίλιο. Αν λοιπόν είστε φανατικοί οπαδοί του τρεξίματος στη φύση και λατρεύετε να τρέχετε σε ανώμαλο δρόμο, με ανηφοριές, κατηφοριές και υψομετρικές διαφορές τότε αυτός ο αγώνας δρόμου είναι φτιαγμένος για εσάς. Μάλιστα φέτος για πρώτη φορά περιλαμβάνονται τρεις διαδρομές 28, 18 και 7 χλμ. ώστε να μπορούν να συμμετέχουν δρομείς διαφορετικών επιπέδων. Θα ξεκινήσετε από τα 950 μ. υψόμετρο και θα φτάσετε στα 1.900 μ. όσοι φυσικά επιλέξετε τη μεγάλη διαδρομή. \n\n Και οι τρεις διαδρομές περνούν από πραγματικά πανέμορφη φύση. Ωστόσο αυτή των 28 χλμ. περιλαμβάνει τα πιο όμορφα τοπία. Ξεκινά όπως όλες από την πλατεία του χωριού και καταλήγει στο οροπέδιο του Πάρνωνα λίγο κάτω από την κορυφή, στα 1.900 μ. υψόμετρο. Όσοι την επιλέξετε θα τρέξετε, ανάμεσα σε άλλα, μέσα σε βατό φαράγγι και ένα υπέροχο δάσος από έλατα και πεύκα ωστόσο και τα 18 χλμ. έχουν εξίσου όμορφη φύση. Όσοι επιλέξετε τη μικρή διαδρομή των 7 χλμ. θα περάσετε κοντά από το πολύ ιδιαίτερο σπηλαιομονάστηρο της Αγίας Κυριακής. Ο κύριος στόχος της διοργάνωσης είναι να γίνει γνωστό τόσο το χωριό όσο και το βουνό του Πάρνωνα, οι διαδρομές του και η φύση του, αυτό όμως δεν σημαίνει πως δεν θα έχει διαγωνιστικό χαρακτήρα ο αγώνας και δεν θα δοθούν τα αντίστοιχα βραβεία. Απλά πρωταρχικός σκοπός είναι οι επισκέπτες να έρθουν σε επαφή με το υπέροχο τοπίο του βουνού και του χωριού και με τους ντόπιους, να δημιουργηθούν δεσμοί μέσα από όμορφες στιγμές και να παραμείνει η Βαμβακού ένα ζωντανό ορεινό χωριό. Πέρσι μάλιστα, η διοργάνωση συγκέντρωσε πάνω από 380 δρομείς από την Αθήνα και την Πελοπόννησο. \n\n Όσο οι δρομείς τρέχουν σε πλαγιές και οροπέδια οι συνοδοί τους μπορούν πολύ απλά να απολαύσουν ένα χαλαρό διήμερο ή μια όμορφη μονοήμερη εκδρομή στη Βαμβακού που είναι υπέροχα γραφική και έχει καταπληκτική θέα στις βουνοκορφές του Πάρνωνα. Η αφετηρία για τη γνωριμία με το χωριό είναι φυσικά η πλατεία με τον μεγάλο πλάτανο που παρέχει καλή σκιά και έχει τον Άγιο Χαράλαμπο για προστάτη. Από εκεί μπορούν να διαλέξουν στενό και να ξεκινήσουν την εξερεύνηση στο χωριό με τα παλιά πέτρινα σπίτια, κάνοντας που και που στάσεις για να αγναντέψουν και να γυρίσουν πίσω στην πλατεία για καφέ ή φαγητό. Εκτός όμως από τις βόλτες μέσα στη Βαμβακού μπορούν να απολαύσουν την υπέροχη φύση της περιοχής επιλέγοντας ένα από τα μονοπάτια που μπαίνουν μέσα στο δάσος και να κάνουν μια μικρή πεζοπορική διαδρομή με το δικό τους χαλαρό ρυθμό μέσα στο συγκλονιστικό φυσικό περιβάλλον του Πάρνωνα. \n\n Όσον αφορά στη διαμονή οι επιλογές δεν είναι πολλές, υπάρχει ο ξενώνας «H Ρούγα της Βαμβακούς» που αποτελείται από τρεις αναπαλαιωμένες παραδοσιακές κατοικίες αλλά και κάποια ιδιωτικά καταλύματα που ενοικιάζονται μέσω ηλεκτρονικών πλατφορμών κρατήσεων. Θα βρείτε επίσης ένα καφέ-εστιατόριο, το «Βουρέικο», που δημιουργήθηκε στα πλαίσια του Vamvakou Revival όπως και ο ξενώνας καθώς και το παραδοσιακό καφενείο «Ο Πάρνωνας» που προσφέρει εκτός από καφέ, γλυκά και μεζεδάκια και ανοίγει κυρίως τα σαββατοκύριακα, τις αργίες και όταν το χωριό έχει γιορτές και εκδηλώσεις. Μείνετε συντονισμένοι για την έναρξη των εγγραφών www.vamvakourevival.org Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Podcasts | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ισραήλ Ειδήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Επιστολή Χαρίτση στον Άρειο Πάγο για μπλόκο στους \"Σπαρτιάτες\"",
        "body": "Ο πρόεδρος της ΚΟ της Νέας Αριστεράς, Αλέξης Χαρίτσης ζητά τη μη ανακήρυξη του συνδυασμού των «Σπαρτιατών» στις επικείμενες ευρωεκλογές. Με επιστολή του προς την αντιπρόεδρο του Αρείου Πάγου και πρόεδρο του Α1 Τμήματος του ανώτατου δικαστηρίου, που είναι υπεύθυνο για την ανακήρυξη των συνδυασμών για τις Ευρωεκλογές της 9ης Ιουνίου, ο πρόεδρος της ΚΟ της Νέας Αριστεράς, Αλέξης Χαρίτσης ζητά τη μη ανακήρυξη του συνδυασμού των «Σπαρτιατών» στις επικείμενες ευρωεκλογές. Σε ανακοίνωση του κόμματος, αναφέρεται: «Η Νέα Αριστερά συντάσσεται με άλλα κόμματα που κατέθεσαν σχετικά υπομνήματα θεωρώντας καθήκον των δημοκρατικών πολιτικών δυνάμεων να αξιοποιήσουν κάθε δυνατότητα, συμπεριλαμβανομένων των νομικών μέσων, για να υπερασπιστούν την ομαλή λειτουργία του πολιτεύματος απέναντι στην ακροδεξιά και στον φασισμό. Εκκρεμεί άλλωστε η απόφαση του Εκλογοδικείου αναφορικά με την «πραγματική ηγεσία» και άρα τη νομιμότητα της συμμετοχής του κόμματος των Σπαρτιατών στις τελευταίες εθνικές εκλογές. Για τη Νέα Αριστερά, η δημοκρατία και η υπεράσπιση και διεύρυνση των δικαιωμάτων αποτελεί ταυτοτικό στοιχείο της από την ίδρυσή της και θεωρεί την άνοδο της ακροδεξιάς, του αυταρχισμού και του εθνικισμού μείζονα κίνδυνο τόσο για τη χώρα μας όσο και για ολόκληρη την Ευρώπη ενόψει των επικείμενων ευρωεκλογών. Καλούμε όλες τις δημοκρατικές πολιτικές δυνάμεις να αναλογιστούν τις τεράστιες ευθύνες τους για την τάση αυτή και να δεσμευτούν στην αντιμετώπισή της, κυρίως με πολιτικά μέσα, απέχοντας επίσης από την κανονικοποίηση του ακροδεξιού λόγου και τη μικροπολιτική αφομοίωσή του στις πολιτικές τους προτάσεις». Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Το ευρωψηφοδέλτιο της Νίκης - Υποψήφιος ο Νίκος Αναδιώτης",
        "body": "Ανακοινώθηκε η τελική λίστα των 42 υποψήφιων ευρωβουλευτών του κόμματος “Νίκη”. Το κόμμα “Νίκη” ανακοίνωσε και τους τέσσερις τελευταίους υποψηφίους ευρωβουλευτές, κλείνοντας το ευρωψηφοδέλτιό της. Πρόκειται για τους Κυρσανίδη Δημήτρη, Θεσσαλονίκη, πέντε φορές Παγκόσμιος Πρωταθλητής Παρκούρ, Μπαγλατζή Ξενιά Σοφία, Αλμυρός Βόλου, Γεωπόνος Τμήματος Επιστήμης Φυτικής Παραγωγής, μεταπτυχιακού επιπέδου (integrated master) στην Ειδικότητα Γεωργίας και Βελτίωσης Φυτών, Οινολόγος, Τάκη Αντώνιου, Καβάλα, Ειδικός Καρδιολόγος και Χατζή Μαρία, Φλώρινα, Αεροσυνοδός, Φοιτήτρια Τμήματος Γεωπονίας του ΑΠΘ. Η τελική λίστα των 42 υποψηφίων ευρωβουλευτών του κόμματος διαμοεφώνεται ως εξής:  1) Αναδιώτης Νικόλαος, Αίγιο Ηθοποιός. 2) Ανθρακεύς Γεώργιος, Αθήνα Δρ. Νομικής του Πανεπιστημίου του Αμβούργου, Δικηγόρος Αθηνών και Μεταδιδακτορικός ερευνητής του Οικονομικού Πανεπιστημίου Αθηνών. 3) Ασμαφυλίδου Γκέργκη Μαρία ‘Αλιμος Αττικής, Ελεύθερος Επαγγελματίας, Σχεδιάστρια Αρχιτεκτονικής Χώρου. 4) Βλαχόπουλος Γεώργιος, Μόναχο, Γερμανία Δικηγόρος. 5) Βολονάκη Δέσποινα, Ρόδος Εκπαιδευτικός- Μουσικός. 6) Γανωτή Μάρθα, Βόλος Συνταξιούχος Τραπεζικός Υπάλληλος 7) Γεροδημήτρης Γεώργιος, Αθήνα Τεχνολόγος Ιατρικών Εργαστήριων. 8) Γιοβανοπούλου Μαρία, Ημαθία Αγρότισσα- Γεωπόνος Τεχνολόγος. 9) Εμμανουηλίδης Κυριάκος, Αθήνα Ιδιοκτήτης ταξιδιωτικού γραφείου. 10) Ζλατίντση Παρασκευή, Σέρρες Τραπεζικός Υπάλληλος, MBA, CRO, CCO. 11) Ηλιόπουλος Φώτης, Πάτρα Ειδικός Ορθοδοντικός. 12) Δρ. Δέσποινα Ιατρίδου, Βρυξέλλες – Λάρισα Διδάκτωρ Κτηνιατρικής Πανεπιστημίου Γάνδης (Βέλγιο) – Απόφοιτος Κτηνιατρικής Α.Π.Θ.. Σύμβουλος Κτηνιατρικών θεμάτων Ευρωπαΐκής Νομοθεσίας. Έχει διατελέσει ανώτερη σύμβουλος (Senior Policy Officer) επί σειρά ετών στην ομοσπονδία των Εθνικών Κτηνιατρικών Φορέων της Ευρώπης, σύμβουλος και νομικός εκπρόσωπος του Ευρωπαϊκού Συνδέσμου Εθνικών Φορέων Κτηνιάτρων που απασχολούνται στην Εκπαίδευση, την Έρευνα και τη Βιομηχανία, μέλος – εκπρόσωπος των κτηνιάτρων στο Διοικητικό Συμβούλιο του Ευρωπαϊκού Οργανισμού Φαρμάκων (European Medicines Agency – EMA), μέλος ομάδων αξιολόγησης και π. Μέλος της Ευρωπαϊκής Επιτροπής κτηνιατρικής εκπαίδευσης του Ευρωπαϊκού Συστήματος Αξιολόγησης και Πιστοποίησης των Κτηνιατρικών Εκπαιδευτικών Ιδρυμάτων, Γενική Γραμματέας του Μη Κυβερνητικού Φορέα αξιολόγησης προγραμμάτων Δια-βίου Κτηνιατρικής Εκπαίδευσης στην Ευρώπη. 13) Ιντζές Ιωάννης, Πιερία Αντιστράτηγος ε.α. Τομεάρχης Εθνικής Άμυνας ΝΙΚΗΣ. 14) Καλαιτζαντωνάκης Σπυρίδων Εμμανουήλ, Ρέθυμνο Αγιογράφος. 15) Καλυβιώτης Ραφαήλ, Αθήνα Πολιτικός Επιστήμονας υπ. διδάκτορας Γεωπολιτικής Σσντονιστής Δικτύου Ελλήνων. Συντηρητικών, στέλεχος στον ναυτιλιακό κλάδο τακτικός αρθρογράφος στις εφημερίδες Εστία και Δημοκρατία. Συνιδρυτής της ενημερωτικής ιστοσελίδας newsfire.gr. Διαχειριστής του πολιτικού καναλιού Right2thebone. 16) Καραΐσκος Κωνσταντίνος, Κομοτηνή Καθηγητής Μέσης εκπαίδευσης Δημοτικός Σύμβουλος Κομοτηνής με την Παράταξη Πολιτών Σπάρτακος πρ Διευθυντής εφημερίδας ΑΝΤΙΦΩΝΗΤΗΣ 17) Κουτρής Σταύρος, Πολίχνιτος Λέσβου Αντιστράτηγος ε.α. Επίτιμος Διοικητής 98 ΑΔΤΕ “Μεραρχίας Αρχιπελάγους” Τέως πρόεδρος της Ενώσεως Αποστράτων Αξιωματικών Στρατού. 18) Κυριακού Κωνσταντίνος, Αθήνα(Με καταγωγή από Β. Ήπειρο) Συγγραφέας – Δικηγόρος. 19) Κυρσανίδης Δημήτρης, Θεσσαλονίκη, 5 φορές Παγκόσμιος Πρωταθλητής Παρκούρ. 20) Κωστίδης Αβραάμ, Θεσσαλονίκη. Ξεναγός. 21) Λιάβα Κωνσταντίνα Γερμανία Νομικός, υποψήφιος διδάκτωρ Νομικής. 22) Μαγγίνα Μαρία, Αθήνα Επικοινωνιολόγος. 23) Μαγγίνας Νικόλαος, Έβρος Δικηγόρος Δασολόγος Περιβαλλοντολόγος MSc στην περιβαλλοντική πολιτική και ολοκληρωμένη ανάπτυξη της υπαίθρου. 24) Μακρυδάκη Φιλοθέη. Φοροτεχνικός Φορολογικός Σύμβουλος Επιχειρήσεων και Ιδιωτών Αρθρογράφος 25) Μαρκούδης Λυκούργος, Αθήνα, Επικοινωνιολόγος, Δημοσιογράφος, Ραδιοφωνικός Παραγωγός, Τηλεπαρουσιαστής, Πτυχ. Επικοινωνίας και ΜΜΕ, MA in Media Management ΜΑ στη Δογματική Θεολογία, MSc στον Θρησκευτικό και Προσκυνηματικό Τουρισμό. 26) Μεταλληνός Δημήτριος, Κέρκυρα Δρ. Ιστορίας πτ. Θεολογίας και Γερμανικής Φιλολογίας Μέλος Ε.ΔΙ.Π. Ιονίου Πανεπιστημίου Δημοτικός Σύμβουλος Κεντρικής Κέρκυρας και Διαποντίων Νήσων. 27) Μπαλιάκας Κωνσταντίνος, Κοζάνη, Γεωλόγος πετρελαίου MSc. 28) Μπαγλατζή Ξενιά Σοφία, Αλμυρός Βόλου, Γεωπόνος Τμήματος Επιστήμης Φυτικής Παραγωγής, μεταπτυχιακού επιπέδου (integrated master) στην Ειδικότητα Γεωργίας και Βελτίωσης Φυτών, Οινολόγος. 29) Νάνου Κωνσταντίνα, Θεσσαλονίκη Δρ Γεωπόνος – Επιστήμων Τεχνολογίας Τροφίμων. 30) Ντουλμπέρης Μιχάλης, Ελβετία. Ειδικός Γαστρεντερολόγος, Ειδικός Παθολόγος Διδάκτωρ ΑΠΘ και Πανεπιστημίου Βέρνης. 31) Πελίδου Συγκλητή-Ερριέτα, Θεσσαλονίκη Ιατρός Καθηγήτρια Νευρολογίας Πανεπιστημίου Ιωαννίνων. 32) Σαμαράς Χριστιανίδης Ανέστης , Αριδαία Οικονομολόγος. 33) Σταλίδης Ανδρέας, Μεγ. Βρετανία Ανάπτυξη και επαλήθευση μαθηματικών μοντέλων για τη διαχείριση κινδύνου στον χώρο της ενέργειας και εμπορεύσιμων αγαθών Δημιουργός του ηλεκτρονικού περιοδικού Αντίβαρο Συντάκτης άρθρων γνώμης στην Εστία. 34) Τάκης Αντώνιος, Καβάλα, Ειδικός Καρδιολόγος. 35) Τζέμη Μαρία Θεσσαλονίκη Χειρουργός Οδοντίατρος (DDs) υποψήφια MSc “Ερευνητική Μεθοδολογία στην Ιατρική και στις Επιστήμες Υγείας” της Ιατρικής Σχολής ΑΠΘ. 36) Τσαρούχα Ζωή, Θεσσαλονίκη Φιλόλογος π. Διοικητικό μέλος του Ιδρύματος Κοινωνικών Ασφαλίσεων Ελλάδας 37) Τσελέντης Γεράσιμος (‘Ακης), Αθήνα Καθηγητής Σεισμολογίας Παν/μιου Αθηνών Δ/ντης Γεωδυναμικού Ινστιτούτου Εθνικού Αστεροσκοπείου Αθηνών Διευθυντής Εθνικού Κέντρου Τσουνάμι. 38) Φούσα Αθηνά, Ιωάννινα Νομικός Επιχειρηματίας. 39) Φράγκου Δέσποινα, Καβάλα. ΕΛΚΕΠΑ, Σχολή Λογιστών Μηχανογράφων, Εθνική Ακαδημία Διοίκησης Επιχειρήσεων ΗΠΑ,-Executive Diploma in Management, -Master of Business Administration, (Accreditation as Executive Strategist). ‘Ανεργη. 40) Χατζή Μαρία, Φλώρινα, Αεροσυνοδός, Φοιτήτρια Τμήματος Γεωπονίας του ΑΠΘ. 41) Χατζηδάκης Κωνσταντίνος, Σύρος, Αξιωματικός Βατραχανθρώπων Λ.Σ ε.α. 42) Χιωτακάκος Δημήτριος, Αττική, Διδάκτωρ Πληροφορικής & Τηλεπικοινωνιών Σύμβουλος Επιχειρήσεων. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γαβριήλ Σακελλαρίδης | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Harry Styles: \"Ψύχραιμη\" φαν έστειλε 8.000 κάρτες και συνελήφθη",
        "body": "Στη φυλακή οδηγήθηκε θαυμάστρια του διάσημου ποπ σταρ, Harry Styles, καθώς αποδείχτηκε “ακραία stalker”. Τι συνέβη. Θαυμάστρια του διάσημου τραγουδιστή Harry Styles κατέληξε στη φυλακή λόγω ακραίου stalking, ενώ της απαγορεύτηκε ακόμα και να παρακολουθεί τις συναυλίες του. Σύμφωνα με την βρετανική εφημερίδα TheGuardian, πρόκειται για την Mary Carvalho, η οποία φέρεται να παρακολουθούσε επίμονα τον Styles, στέλνοντάς του 8.000 κάρτες σε λιγότερο από ένα μήνα. Σύμφωνα με την Εισαγγελία, κάποιες από αυτές τις κάρτες ήταν χειρόγραφες, κάποιες γαμήλιες ενώ δύο από αυτές παραδόθηκαν προσωπικά στη διεύθυνση του πολυβραβευμένου ερμηνευτή. Η “ψύχραιμη” φαν οδηγήθηκε σε δίκη στο Harrow crown court του Λονδίνου την Τρίτη (16/4) και καταδικάστηκε σε φυλάκιση 14 εβδομάδων, αφού δήλωσε ένοχη στην κατηγορία για παρενόχληση, όπως δήλωσε δικαστικός αξιωματούχος. Της επιβλήθηκε επίσης 10ετής περιοριστική εντολή, σύμφωνα με την οποία απαγορεύεται να παρευρίσκεται σε οποιαδήποτε εκδήλωση εμφανίζεται ο διάσημος ερμηνευτής. Η Carvalho, η οποία έμενε σε έναν ξενώνα για backpackers στο νοτιοδυτικό Λονδίνο, διατάχθηκε επίσης να μην επικοινωνήσει με τον τραγουδιστή, άμεσα ή έμμεσα ενώ της υπέδειξαν συγκεκριμένη περιοχή του βορειοδυτικού Λονδίνου, όπου απαγορεύεται να εισέλθει. Το 2019 ένας άστεγος, που πέρασε μήνες κατασκηνώνοντας έξω από το σπίτι του ποπ σταρ κρίθηκε ένοχος για stalking. Ο Styles συνάντησε για πρώτη φορά τον άστεγο Pablo Tarazaga-Orero έξω από το σπίτι του μια βροχερή νύχτα και τον λυπήθηκε, του πρόσφερε χρήματα για ξενοδοχείο ή φαγητό και, τις επόμενες εβδομάδες, άρχισε να τον βλέπει ολοένα και συχνότερα μπροστά του. Εμφανιζόταν στην παμπ του Styles έως και τέσσερις φορές την εβδομάδα, μπαίνοντας στο μαγαζί “οπουδήποτε μεταξύ ενός και δύο λεπτών μετά την άφιξη του”, κάνοντας τον καλλιτέχνη να πιστέψει ότι τον παρακολουθούσαν. Τελικά προσέλαβε νυχτοφύλακα, να κλειδώνει την πόρτα της κρεβατοκάμαράς του τη νύχτα και να αξιολογεί τα “αδύνατα σημεία” της κατοικίας του. “Αν βλέπω ανθρώπους σε πολλές και διαφορετικές περιστάσεις, τους βλέπω διαφορετικά από ό,τι πριν”, δήλωσε ο Styles στο δικαστήριο. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Υπόμνημα της ΝΔ για τη μη συμμετοχή των Σπαρτιατών",
        "body": "Μετά το ΠΑΣΟΚ και τη Νέα Αριστερά και η Νέα Δημοκρατία κατέθεσε υπόμνημα στον Άρειο Πάγο για το ζήτημα της συμμετοχής των Σπαρτιατών στις ευρωεκλογές. Υπόμνημα στον Άρειο Πάγο κατά της συμμετοχής του κόμματος των Σπαρτιατών στις ευρωεκλογές του Ιουνίου κατέθεσε σήμερα η Νέα Δημοκρατία, όπως είχε προαναγγείλει ο ίδιος ο πρωθυπουργός Κυριάκος Μητσοτάκης σε τηλεοπτική του συνέντευξη. Η Νέα Δημοκρατία έδωσε στη δημοσιότητα το υπόμνημα που κατέθεσε σήμερα, Σάββατο (20/04) στο Α1 Τμήμα του Αρείου Πάγου, το οποίο βασίζεται στις δηλώσεις του Βασίλη Στίγκα όσον αφορά στον ρόλο του καταδικασθέντα για συμμετοχή στην εγκληματική οργάνωση Χρυσή Αυγή, Ηλία Κασιδιάρη. Όπως σημειώνεται, το υπόμνημα της ΝΔ συνοδεύεται από παράρτημα 200 σελίδων. Υπενθυμίζεται άλλωστε ότι η εισαγγελέας του Αρείου Πάγου, Γεωργία Αδειλίνη, έχει παραγγείλει ποινική δίωξη κατά Κασιδιάρη και άλλων 12 ατόμων, μεταξύ των οποίων και 11 βουλευτές που εξελέγησαν με τους Σπαρτιάτες. Η ανώτατη εισαγγελική λειτουργός που διενήργησε την προκαταρκτική εξέταση, έχει καταλήξει -κατά πληροφορίες- ότι ο Ηλ. Κασιδιάρης ενώ ήταν έγκλειστος λόγω της καταδίκης του για την εγκληματική οργάνωση της Χρυσής Αυγής, υπήρξε ο πραγματικός αρχηγός των Σπαρτιατών και καθοδηγητής των υποψηφίων βουλευτών με τους οποίους είχε συχνές επαφές. Όλες βεβαίως οι ενστάσεις που θα κατατεθούν αναμένεται να έχουν πάνω κάτω το ίδιο σκεπτικό. Καθώς δε οι ενστάσεις θα στηρίζονται στη νομοθεσία που είχε περάσει η κυβέρνηση τον Απρίλιο του 2023 για να “μπλοκάρει” το κόμμα Έλληνες ΓΤΠ του Κασιδιάρη, η ΝΔ υποστηρίζει ότι εκ των υστέρων αυτή η νομοθετική πρωτοβουλία δικαιώνεται, δεδομένου άλλωστε ότι η υπόθεση εξετάζεται ήδη από το Ανώτατο Δικαστήριο. Υπενθυμίζεται βέβαια ότι ο νόμος δεν είχε εμποδίσει τους Σπαρτιάτες να κατέβουν και να μπουν στη Βουλή. Ωστόσο αναμένεται ότι το Εκλογοδικείο θα ακυρώσει τη συμμετοχή τους στη Βουλή.   Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πώς γίνεται να ξανασκεφτούμε τη Μεταπολίτευση",
        "body": "Ο Δημήτρης Χριστόπουλος συζητά με τον Κωστή Καρπόζηλο, ιστορικό – πρώην διευθυντή των Αρχείων Σύγχρονης Κοινωνικής Ιστορίας, για τη Μεταπολίτευση, τα κεκτημένα της ελληνικής Δημοκρατίας και τις προκλήσεις που θα αντιμετωπίσουμε στο μέλλον. Η σειρά Podcast “Πώς γίνεται”, με τον καθηγητή Δημήτρη Χριστόπουλο και την Μαριλένα Κουντούρη έχει ως στόχο να πει τα σύνθετα, απλά. Κάθε εκπομπή θα πιάνει ένα μείζον πολιτικό ζήτημα, μια θεματική, και με έναν προσκεκλημένο ειδήμονα θα το αναλύει σε δύο συχνότητες. Η πρώτη είναι το τι γίνεται και η δεύτερη είναι πώς γίνεται αυτό να αλλάξει προς αυτό που θεωρούμε επιθυμητό: το πραγματικό και το ζητούμενο. Καλεσμένος στο 15ο επεισόδιο ο Κωστής Καρπόζηλος, ιστορικός – πρώην διευθυντής των Αρχείων Σύγχρονης Κοινωνικής Ιστορίας. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Απεργία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Περιστέρι: Αναζητείται μπασκετμπολίστας για ενδοοικογενειακή βία",
        "body": "Νέα στοιχεία έρχονται στο φως μετά την καταγγελία μιας 26χρονης για ενδοοικογενειακή βία εις βάρος του συντρόφου της, ο οποίος είναι Αμερικανός μπασκετμπολίστας της ομάδας του Περιστερίου. Αναζητείται από την Αστυνομία για να συλληφθεί στο πλαίσιο του αυτοφώρου, 30χρονος γνωστός Αμερικανός αθλητής του μπάσκετ και της ομάδας του Περιστερίου, ύστερα από μήνυση που υπέβαλε σε βάρος του η ομοεθνής σύντροφός του, επίσης μπασκετμπολίστρια, για ενδοοικογενειακή βία. Συγκεκριμένα, η 26χρονη το μεσημέρι της Παρασκευής μεταφέρθηκε από την περιοχή του Αγίου Παντελεήμονα -όπου διαμένει- από αστυνομικούς του Τμήματος της περιοχής, στο Γραφείο Ενδοοικογενειακής Βίας Αθηνών, στην Ομόνοια. Εκεί κατήγγειλε τον σύντροφό της για ενδοοικογενειακή βία, για πράξεις που έγιναν τα ξημερώματα της ίδιας ημέρας, σε άγνωστη διεύθυνση, στο Περιστέρι. Ειδικότερα, όπως η ίδια κατήγγειλε, μετά από μεταξύ τους λογομαχία, ο μπασκετμπολίστας του Περιστερίου την έπιασε από τον λαιμό, τη χτύπησε με χαστούκια στο πρόσωπο και τέλος τη δάγκωσε στην πλάτη. Το θύμα, όπως ανέφερε στους αστυνομικούς, δεν γνώριζε τη διεύθυνση κατοικίας του στο Περιστέρι, όπου έλαβε χώρα το περιστατικό, ενώ αρνήθηκε και να μεταφερθεί στην περιοχή του Περιστερίου και να υποδείξει στους Αστυνομικούς το μέρος όπου διαμένει ο δράστης. Στο θύμα δόθηκαν πληροφορίες και οδηγίες προκειμένου να λάβει, εάν το επιθυμεί, την δέουσα ηθική συμπαράσταση και την αναγκαία υλική συνδρομή από τους αρμόδιους φορείς. Δεν εγκαταστάθηκε «Panic Button» στο κινητό της τηλέφωνο, αφού προηγουμένως ενημερώθηκε σχετικά με αυτή τη δυνατότητα, όπως και για τη δυνατότητα μεταφοράς της στην ιατροδικαστική υπηρεσία, αλλά και για τη δυνατότητα μεταφοράς και προσωρινής φιλοξενίας της σε ασφαλή χώρο, πλην όμως δεν επιθυμούσε. Οι αστυνομικοί αναζήτησαν τον μπασκετμπολίστα στο ΟΑΚΑ, όπου είχε αγώνα. Ο ίδιος, ωστόσο, δεν εμφανίστηκε καθώς δήλωσε ασθένεια. Οι αναζητήσεις σε βάρος του συνεχίζονται. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Το Ιράν υποβαθμίζει το πλήγμα στην Ισφαχάν",
        "body": "Την επίθεση, σύμφωνα με Αμερικανούς αξιωματούχους, του Ισραήλ επιχειρεί να υποβαθμίζει το Ιράν. Ο Ιρανός υπουργός Εξωτερικών δήλωσε αργά χθες ότι η Τεχεράνη ερευνά την επίθεση που έγινε τα ξημερώματα της Παρασκευής στο Ιράν, προσθέτοντας ότι μέχρι στιγμής δεν έχει αποδειχθεί κάποια σύνδεση με το Ισραήλ, υποβαθμίζοντας το πλήγμα. Σε συνέντευξη που παραχώρησε στο αμερικανικό δίκτυο NBC, ο Ιρανός υπουργός Εξωτερικών Χοσεΐν Αμίρ Αμπντολαχιάν δήλωσε ότι τα μη επανδρωμένα αεροσκάφη (drones) απογειώθηκαν από το εσωτερικό του Ιράν και πέταξαν για μερικές εκατοντάδες μέτρα πριν καταρριφθούν. «Έμοιαζαν περισσότερο με παιχνίδια, με τα οποία παίζουν τα παιδιά μας, όχι με drones», πρόσθεσε ο ίδιος. «Δεν έχει αποδειχθεί σε εμάς ότι υπάρχει σύνδεση μεταξύ αυτών και του Ισραήλ», δήλωσε ο Αμπντολαχιάν, προσθέτοντας ότι το Ιράν διερευνά το ζήτημα αλλά ότι οι αναφορές μέσων ενημέρωσης δεν είναι ακριβείς, σύμφωνα με τις πληροφορίες της Τεχεράνης. Ιρανικά μέσα ενημέρωσης και αξιωματούχοι περιέγραψαν έναν μικρό αριθμό εκρήξεων, που δήλωσαν ότι προκλήθηκαν όταν συστήματα αντιαεροπορικής άμυνας χτύπησαν τρία drones πάνω από την Ισφαχάν στο κεντρικό Ιράν τις πρώτες πρωινές ώρες της Παρασκευής. Αναφέρθηκαν στο περιστατικό ως μια επίθεση από «άτομα που είχαν διεισδύσει στο εσωτερικό του Ιράν», αντί από το Ισραήλ. Ο Αμπντολαχιάν προειδοποίησε ότι εάν το Ισραήλ ανταποδώσει και ενεργήσει σε βάρος των συμφερόντων του Ιράν, η επόμενη απάντηση της Τεχεράνης θα είναι άμεση και στο μέγιστο επίπεδο. «Εάν όμως όχι, τότε έχουμε τελειώσει», δήλωσε. Η επίθεση φάνηκε να είχε στόχο βάση της ιρανικής πολεμικής αεροπορίας κοντά στην πόλη Ισφαχάν, στο κέντρο της χώρας, χωρίς να χτυπά στρατηγικά σημεία ή να προκαλεί σοβαρή ζημιά. Το Ισραήλ δεν έχει κάνει κανένα δημόσιο σχόλιο σχετικά με το περιστατικό. Το Ισραήλ είχε δηλώσει ότι θα ανταπέδιδε το πλήγμα της 13ης Απριλίου, την πρώτη άμεση επίθεση που έγινε ποτέ κατά του Ισραήλ από το Ιράν, η οποία δεν προκάλεσε θανάτους, αφού το Ισραήλ και οι σύμμαχοί του κατέρριψαν εκατοντάδες πυραύλους και drones. Η Τεχεράνη εξαπέλυσε εκείνες τις επιθέσεις ως απάντηση στη αεροπορική επίθεση που φέρεται να πραγματοποίησε το Ισραήλ την 1η Απριλίου, η οποία έπληξε το ιρανικό προξενείο στη Δαμασκό και στοίχισε τη ζωή σε αρκετούς Ιρανούς αξιωματούχους. Συμμαχικές δυνάμεις, συμπεριλαμβανομένων των ΗΠΑ, πίεζαν όλη την εβδομάδα για να διασφαλίσουν ότι τα όποια περαιτέρω αντίποινα θα ήταν ζυγισμένα με τέτοιο τρόπο που να μην προκληθεί μεγαλύτερη κλιμάκωση, ενώ χώρες της Δύσης επέβαλαν πιο σκληρές κυρώσεις σε βάρος του Ιράν για να κατευνάσουν το Ισραήλ. Δεν υπήρξε καμία ανακοίνωση χθες από το Ισραήλ ως προς τις περαιτέρω ενέργειες που ίσως σχεδιάζει. Η βία μεταξύ του Ισραήλ και των αντιπροσώπων του Ιράν σε όλη τη Μέση Ανατολή έχει ενταθεί τους έξι μήνες της αιματοχυσίας στη Γάζα, δημιουργώντας φόβους ότι ο σκιώδης πόλεμος μεταξύ των δύο χωρών μπορεί να κλιμακωθεί σε απευθείας σύγκρουση. Η επίθεση του Ισραήλ στη Γάζα ξεκίνησε αφού ισλαμιστές της Χαμάς εισέβαλαν στο νότιο τμήμα της χώρας στις 7 Οκτωβρίου, σκοτώνοντας 1.200 ανθρώπους, σύμφωνα με τα στοιχεία των ισραηλινών αρχών. Οι στρατιωτικές επιχειρήσεις του Ισραήλ έχουν στοιχίσει τη ζωή σε 34.000 Παλαιστινίους στη Γάζα, σύμφωνα με το υπουργείο Υγείας της Γάζας. Καθώς έπεφτε το σκοτάδι χθες βράδυ, ισραηλινά αεροσκάφη και τεθωρακισμένα έπληξαν διάφορες περιοχές σε όλη τη Λωρίδα της Γάζας, με τις αεροπορικές επιθέσεις να πλήττουν περιοχές της Ράφα όπου έχουν βρει καταφύγιο περισσότεροι από τους μισούς από τα 2,3 εκατ. κατοίκους της Γάζας, όπως δήλωσαν κάτοικοι, μέσα ενημέρωσης της Χαμάς και αξιωματούχοι στο ελεγχόμενο από τη Χαμάς υπουργείο Υγείας του θύλακα. Δύο διαμερίσματα χτυπήθηκαν σε πολυκατοικία στην πόλη, με αποτέλεσμα να σκοτωθούν εννέα άνθρωποι, μεταξύ των οποίων τέσσερα παιδιά, και να τραυματιστούν αρκετοί άλλοι, δήλωσαν υγειονομικοί αξιωματούχοι. Αεροπορικά πλήγματα κατέστρεψαν επίσης τουλάχιστον πέντε σπίτια στον προσφυγικό καταυλισμό Αλ Νουσεϊράτ στην κεντρική Γάζα, σύμφωνα με κατοίκους και μέσα ενημέρωσης της Χαμάς. «(Οι ισραηλινές δυνάμεις ασφαλείας) τηλεφώνησαν σε κάποιους κατοίκους και τους έδωσαν εντολή να εγκαταλείψουν τα σπίτια τους πριν τα αεροσκάφη βομβαρδίσουν κάποια κοντινά κτίρια» δήλωσε ο Αμπού Ομάρ, κάτοικος της Αλ Νουσεϊράτ στο Reuters, μέσω εφαρμογής μηνυμάτων. «Μόλις φύγαμε, η γη άρχισε να σείεται από τις εκρήξεις», πρόσθεσε. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Urban | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "10+5 παραστάσεις που πρέπει να δείτε γιατί τελειώνουν",
        "body": "Η Κυριακή των Βαΐων πλησιάζει, ημερομηνία που παραδοσιακά τα περισσότερα θέατρα σταματούν τις παραστάσεις τους. Εμείς επιλέξαμε αυτές που κατά τη γνώμη μας πρέπει να προλάβετε να δείτε. Η Κυριακή των Βαΐων (28 Απριλίου) παραδοσιακά σημαίνει τη λήξη της θεατρικής σεζόν. Πολλές, όμως, είναι οι παραστάσεις που συνεχίζονται και μετά το Πάσχα, όπως και αρκετές οι πρεμιέρες που έρχονται. Εμείς ξεχωρίσαμε 17 παραστάσεις τις οποίες και σας προτείνουμε να δείτε αν δεν το έχετε κάνει μέχρι τώρα, γιατί σύντομα τελειώνουν. \n\n\n\n\nΕλίνα Γιουνανλή\r\n        \n\n\n Ο Στάθης Λιβαθινός επιλέγει το δημοφιλές έργο του Τομ Στόπαρντ που στον πυρήνα του στοχάζεται πάνω στην ανθρώπινη κατάσταση, εξερευνώντας τον παραλογισμό και την αβεβαιότητα της ίδιας μας της ύπαρξης. Βασιζόμενος στη σπουδαία κλασική μετάφραση του Μίνωα Βολανάκη επεξεργάστηκε με αξιοσημείωτη επιδεξιότητα την πρωτοποριακή αυτή προσέγγιση του Στόπαρντ και εμβάθυνε με παιγνιώδη τρόπο στα θέματα της ταυτότητας, της μοίρας, της ελεύθερης βούλησης και του παραλογισμού της ανθρώπινης ύπαρξης. Ο Βασίλης Ανδρέου και ο Νίκος Καρδώνης στους δύο πρωταγωνιστικούς ρόλους του Ρόζενκραντζ και ο Γκίλντενστερν αντιστοίχως δίνουν πραγματικό ρεσιτάλ ερμηνείας. Καθ’ όλη τη διάρκεια του έργου, μπλέκονται σε μια σειρά από πνευματώδεις και φιλοσοφικές ανταλλαγές απόψεων, αναλογιζόμενοι συχνά τη δική τους θνητότητα και τη φύση της πραγματικότητας. \n\n\n\n\nΓιώργος Καπλανίδης        \n\n\n Η Έφη Μπίρμπα στέκεται με τη δική της στοχαστική ματιά απέναντι σε αυτήν την άγρια, ταραχώδη και κωμικά υπερρεαλιστική σάτιρα του του Μιχαήλ Μπουλγκάκοφ, που αποτελεί αιχμηρό κοινωνικό σχόλιο για την ανθρώπινη φύση. Με όπλο τις υψηλού επιπέδου ερμηνείες του δίδυμου Σερβετάλη – Μυριαγκού- σκηνοθετεί με τον μοναδικό ιδιοσυγκρασιακό της ύφος μια εμβυθιστική παράσταση “εκθέτοντας” τους μηχανισμούς της εξουσίας και την αγελαία αισθητική που προτάσσουν, ενώ ταυτόχρονα καταδύεται στον ανθρώπινο πυρήνα που προσπαθεί να διαφυλάξει με κάθε τρόπο την ατομικότητα και ταυτότητά του. \n\n\n\n\nKarol Jarek        \n\n\n Η Γεωργία Μαυραγάνη σκηνοθετεί στην Κεντρική Σκηνή του Εθνικού Θεάτρου το “Ονειρόδραμα”, ένα έργο που σπάνια παρουσιάζεται λόγω της πολυπληθούς του ερμηνευτικής απαίτησης, αλλά και της απουσίας αφηγηματικής ροής και γραμμικότητας. Και το έκανε με τον δικό της μοναδικό τρόπο, επιστρέφοντας στο πρωταρχικό και πιο αγνό υλικό του θεάτρου, στον άνθρωπο και επενδύοντας στη συλλογικότητα και χορικότητα της θεατρικής αφήγησης. Έχοντας δίπλα της έναν εξαίσιο ερμηνευτικό ανσάμπλ ηθοποιών – εκπροσώπων της μεγαλύτερης, αλλά και της νεότερης γενιάς “έπλασε” έναν ολοκαίνουριο θεατρικό κόσμο υπενθυμίζοντάς μας τι πραγματικά είναι θέατρο και προκαλώντας μας να βουτήξουμε στον βυθό του. Η μαγεία της παράστασης αυτής δύσκολα μπορεί να περιγραφεί.\nΜέχρι 28 Απριλίου \n\n\n\n\nVasia Anagnostopoulou        \n\n\n Μετά από μία αυτοσχέδια απόπειρα έκτρωσης στο σπίτι, ένα 14χρονο κορίτσι βρίσκεται ετοιμοθάνατο με προχωρημένη σηψαιμία στο Ινστιτούτο Elizabeth, μια ιατρική κλινική για το Αλτσχάιμερ.Όταν η επικεφαλής γιατρός του Ινστιτούτου αρνείται να αφήσει έναν καθολικό ιερέα να τελέσει την τελευταία μετάληψη του κοριτσιού, ξεσπά ένα σκάνδαλο που σύντομα λαμβάνει ανεξέλεγκτες διαστάσεις στα μέσα κοινωνικής δικτύωσης. Ο λόγος για το “The Doctor”, την πολύ ελεύθερη διασκευή του Robert Icke του θεατρικού έργου του Arthur Schnitzler “Professor Bernhardi”, που σκηνοθετεί η  Κατερίνα Ευαγγελάτου στο ιστορικό Αμφιθέατρο στην Πλάκα. Μία έξοχη επιλογή κειμένου, μία νευρώδης σκηνοθεσία από την Κατερίνα Ευαγγελάτου και ένα φοβερό ensemble 11 ηθοποιών με προεξάρχουσα τη Στεφανία Γουλιώτη. Ένα έργο λόγου μετατρέπεται σε ένα επί σκηνής θρίλερ, που απευθύνεται σε όλα τα είδη κοινού και το φέρνει αντιμέτωπο με τις βεβαιότητές του.\nΜέχρι 28 Απριλίου Ο Κωνσταντίνος Μαρκουλάκης πήρε το ρίσκο να συστήσει στο ευρύ κοινό το “Humans” του Stephen Karam, ένα έργο που ανατέμνει την οικογένεια, τις ανθρώπινες σχέσεις και τον ίδιο τον άνθρωπο με τρόπο εξαιρετικά σύγχρονο. Ρεαλισμός, ειλικρίνεια, χιούμορ, τρυφερότητα και βαθιά αγάπη. Αυτά είναι τα συστατικά μιας παράστασης που με λόγο καταιγιστικό κινείται πάνω στο λεπτό σύνορο που χωρίζει την τραγωδία από την κωμωδία. Λάμπουν οι υπέροχες ερμηνείες έξι ηρώων/ηθοποιών (Κωνσταντίνος Ασπιώτης, Λάζαρος Γεωργακόπουλος, Ξένια Καλογεροπούλου, Θέμις Μπαζάκα, Ειρήνη Μακρή, Μαρία Πετεβή). \nΜέχρι 28 Απριλίου \n\n\n\n\nΓκέλυ Καλαμπάκα        \n\n\n Ο Δημήτρης Καραντζάς κάνει τη δική του βουτιά μέσα στα σωθικά του θεάτρου και της Τσεχωφικής δημιουργίας και σκηνοθετεί με τον δικό του διηθητικό τρόπο στο θέατρο Προσκήνιο το εμβληματικό του αριστούργημα, τον “Γλάρο”. Συγκλονιστικές ερμηνείες από το σύνολο των ηθοποιών (Θεοδώρα Τζήμου, Μανώλης Μαυροματάκης, Αινείας Τσαμάτης, Δήμητρα Βλαγκοπούλου, Νατάσα Εξηνταβελώνη, Φιντέλ Ταλαμπούκας, Δρόσος Σκώτης, Μαρία Φιλίνη, Γιώργος Ζυγούρης) και μία Θεοδώρα Τζήμου να μας χαρίζει μία από τις ωραιότερες Αρκάντινες που έχουμε δει.\nΜέχρι 28 Απριλίου \n\n\n\n\nAnastasia_Giannaki        \n\n\n Η Κατερίνα Μαυρογεώργη και η δημιουργική ομάδα του έργου εμπνέεται από την εμβληματική φιγούρα της Σαρλότ Μπροντέ και της ηρωίδας της, Τζέην και στήνει μία φρέσκια και δυναμική παράσταση που αποπειράται να εξερευνήσει εκ νέου την βικτωριανή αυτή ιστορία υπό ένα διαφορετικό πρίσμα. Με τη δραματουργική συμβολή της Μαρίας Φιλίνη, με χιούμορ, τρυφερότητα και μεγάλη περιέργεια, το έργο μας προσκαλεί να ξεδιψάσουμε μέσα σε έναν αλλόκοτα αστείο και ποιητικό κόσμο. Μια γιορτή για την δημιουργικότητα ως το πιο απαραίτητο survival kit.\nΜέχρι 23 Απριλίου \n\n\n\n\nΧρήστος Συμεωνίδης\r\n        \n\n\n Ο Βασίλης Βηλαράς σκηνοθετεί στην Πειραματική Σκηνή του Εθνικού τον Καταποντισμό, μία παράσταση τα πρόσωπα της οποίας επισκέπτονται την gay Ελλάδα της Μεταπολίτευσης (ναι υπάρχει και αυτή η Ελλάδα) και μεταφέρουν τις επιθυμίες, τις σκέψεις και τις αγωνίες των ΛΟΑΤΚΙ+ ατόμων εκείνης της περιόδου, όπως τις αποτύπωσαν τα ίδια, σε πρώτο πρόσωπο, μέσα από τις επιστολές που έστελναν στο επαναστατικό περιοδικό Αμφί, το πρώτο μέσο που άρθρωσε δημόσιο λόγο στην Ελλάδα για την queer εμπειρία. Πέντε υπέροχες ερμηνείες, αφηγήσεις για τραγελαφικά coming out που προκαλούν χαμόγελα, ακόμη και γέλιο στα χείλη, ενώ άλλες μαρτυρικές εξομολογήσεις φέρνουν δάκρυα συγκίνησης για όλους αυτούς τους ανθρώπους που κρύβονταν ακόμη και από τους ίδιους τους τους εαυτούς.\nΜέχρι 28 Απριλίου \n\n\n\n\nΔιονύσης Κούτσης        \n\n\n Μία στιβαρή διασκευή του δημοφιλούς μυθιστορήματος της Χάισμιθ που απευθύνεται στο ευρύ κοινό – θεατρόφιλο και μη- και συντηρεί μέχρι τέλους το ενδιαφέρον του φωτίζοντας ακόμη περισσότερες πτυχές της μυστηριώδους προσωπικότητας του Ρίπλεϊ. Καλή σκηνοθετική καθοδήγηση από τον Πέτρο Ζούλια και εξαιρετικές ερμηνείες από το πρωταγωνιστικό δίδυμο Συριόπουλο- Ταμπακάκη και καθαρόαιμη ατμόσφαιρα ψυχολογικού θρίλερ.\nΜέχρι 28 Απριλίου \n\n\n\n\nΜαρίζα Καψαμπέλη        \n\n\n Ο Δημήτρης Τάρλοου σκηνοθετεί στο θέατρο Πορεία το κορυφαίο ψυχογράφημα της ανθρώπινης ύπαρξης και ηθικής, το “Έγκλημα και Τιμωρία” του Φιόντορ Ντοστογιέφσκι στη διασκευή του Θανάση Τριαρίδη. Μόνο που στην περίπτωση αυτή ο τελευταίος δεν αρκέστηκε σε μία συμβατική ανάγνωση του ογκώδους αυτού μυθιστορήματος, αλλά έγραψε ένα ολοκαίνουριο κείμενο που έχει γραφτεί με αφορμή το κλασικό κείμενο. Μια παράσταση όμορφα ενορχηστρωμένη που πατά σε ένα κείμενο που σέβεται το πρωτότυπο φωτίζοντας πολλές σύγχρονες προεκτάσεις του, με εξαιρετικές ερμηνείες και προεξάρχοντες τους δύο βασικούς πρωταγωνιστές του, τον Προμηθέα Αλειφερόπουλο και τον Δημήτρη Ήμελλο.\nΜέχρι 28 Απριλίου\n \n\n\n\n\nΕλίνα Γιουνανλή        \n\n\n Η Αικατερίνη Παπαγεωργίου και η ομάδα The Young Quill, επέλεξαν να παρουσιάσουν αυτό το πολύ ιδιαίτερο και ευαίσθητο έργο, άκρως επίκαιρο μέσα στην πολεμική ατμόσφαιρα που ζούμε εκ νέου τους τελευταίους μήνες, του Ρουμάνου συγγραφέα Ματέι Βίζνιεκ Η Αικατερίνη Παπαγεωργίου χειρίζεται με επιδεξιότητα το κείμενο του Βίζνιεκ και αποφεύγει έξυπνα τις παγίδες του κρατώντας τις δέουσες ισορροπίες, ενώ πέντε εξαιρετικοί ηθοποιοί (επωμίζονται πολλούς δύσκολους διπλούς ρόλους και δεν είναι λίγες φορές που η χρήση της γλώσσας και των συμβολισμών της δημιουργεί ένα μαγευτικό μωσαϊκό που αιχμαλωτίζει.\nΜέχρι 28 Απριλίου \n\n\n\n\nPatroklos_Skafidas        \n\n\n O Άρης Μπινιάρης σκηνοθετεί  τη μακάβρια φάρσα του Μπέρτολτ Μπρεχτ “Η άνοδος του Αρτούρο Ούι”  με τον Γιώργο Χρυσοστόμου στην καλύτερη στιγμή της καριέρας του και με ένα κορυφαίο υποκριτικό ανσάμπλ. Το έργο αυτό μεταμορφώθηκε, εμποτίστηκε με ήχους απόκοσμους και πήρε συγκλονιστικά σύγχρονες διαστάσεις.\nΜέχρι 28 Απριλίου \n\n\n\n\nΓΙΑΝΝΗΣ ΜΑΡΓΕΤΟΥΣΑΚΗΣ        \n\n\n Ο Ανέστης Αζάς σκηνοθετεί την Ελένη Ράντου στο θέατρο Διάνα και μαζί μας χαρίζουν ένα έργο τρυφερό, ξεκαρδιστικό, συγκινητικό και γεμάτο αισιοδοξία. Γιατί ο καθένας από εμάς έχει ανάγκη από μίκρη ώθηση, για να πάρει φόρα για το Πάρτυ της Ζωής του και να (ξανα-)βρει τις μικρές χαρές της ζωής, αυτές που τελικά… είναι και οι πιο μεγάλες.\nΜέχρι 28 Απριλίου \n\n\n\n\nElina Giounanli/nophoto.gr        \n\n\n Ο Οδυσσέας Παπασπηλιόπουλος σκηνοθετεί τη Μαρία Ναυπλιώτου στη Φιλουμένα Μαρτουράνο του Εντουάρντο Ντε Φιλίππο στο θέατρο Δημήτρης Χορν και μας χαρίζει μία παράσταση συγκινητικά γλυκόπικρη που βάζει στο μικροσκόπιο τη γυναίκα, τις προβληματικές οικογενειακές και κοινωνικές δομές και τα στερεότυπα φέρνοντας αντιμέτωπους δύο κόσμους με όχημα τη σπουδαία γλώσσα του συγγραφέα.\nΜέχρι 28 Απριλίου \n\n\n\n\r\n          Ο Δημήτρης Καπουράνης και ο Θάνος Λέκκας στην παράσταση \"Μία άλλη Θήβα\"        \n\nPatroklos_Skafidas        \n\n\n Ο Βαγγέλης Θεοδωρόπουλος με την παράσταση αυτή ανοίγει συζητήσεις αυτή την τόσο δύσκολη εποχή γύρω από την έννοια του της ενδοοικογενειακής κακοποίησης, του εγκλήματος, της τιμωρίας, αλλά και της δικαιοσύνης. Συγκλονιστικές ερμηνείες από τον Θάνο Λέκκα και τον Δημήτρη Καπουράνη (που πραγματικά εντυπωσιάζει στον διπλό ρόλο του φυλακισμένου Μαρτίν και του ηθοποιού- Φεδερίκο). \n\n Η συνάντηση του Γιάννη Κακλέα με τον “Μισάνθρωπο” του Μολιέρου ήταν αν μη τι άλλο ευτυχής και επιτυχής, καθώς είχε σαν αποτέλεσμα μία ανατρεπτική, μοντέρνα και εξαιρετικά επίκαιρη εκδοχή του εμβληματικού αυτού κλασικού έργου. Ο Γιάννης Κακλέας με τη δική του απόδοση και σκηνοθετική ματιά αποδείχθηκε ο κατάλληλος για να “απογειώσει” και να “ξεσκεπάσει” τον παραλογισμό και την υποκρισία της εποχής μας.\nΜέχρι 21 Απριλίου \n\n\n\n\n@PATROKLOS_SKAFIDAS        \n\n\n Ο Αντώνης Τσιοτσιόπουλος στον “Κωλόκαιρο“ ανεβάζει στο σανίδι του θεάτρου Τζένη Καρέζη ήρωες που μοιάζουν λούμπεν, που χρησιμοποιούν γλώσσα σκληρή και βουτηγμένοι στο αλκοόλ βρίζουν ακατάσχετα. Ήρωες που σταδιακά γίνονται στα μάτια μας οικείοι, καθημερινοί, άνθρωποι της διπλανής πόρτας. Και τους βάζει να περπατήσουν στην καταιγίδα χωρίς ομπρέλα, τους πιέζει να ανοίξουν την κολλημένη από τον συντηρητισμό πόρτα της ζωής τους και να δουν την αλήθεια. Τον άνθρωπο και την τραγική του γελοιότητα.\nΜέχρι 28 Απριλίου \n\n\n\n\r\n          Πρόκειται για ένα έργο που -με αφορμή μια συνέντευξη- μιλά για τον διχασμό, την απομόνωση, τις ανθρώπινες σχέσεις και τα αιώνια μυστήρια του έρωτα.        \n\n\n Ο Γιάννης Μπέζος και ο Πυγμαλίωνας Δαδακαρίδης υπακούν στη σκηνοθετική μπαγκέτα του Σωτήρη Τσαφούλια στις “Αινιγματικές Παραλλαγές” στο Θέατρο Βεάκη. Μία παράσταση που απευθύνεται στο ευρύ κοινό -μπορούν άνετα να την παρακολουθήσουν και οικογένειες – και συγκινεί με τον σκληρό ανθρωποκεντρικό πυρήνα της και που καταλήγει να μεταμορφωθεί σε μία συγκινητική ωδή στην αγάπη.\nΜέχρι 28 Απριλίου Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "AIDS | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Mega TV | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κωνσταντίνα Βέργου: Και bodybuilder και μάνα",
        "body": "Είναι γυναίκα, είναι bodybuilder, είναι και μαμά. Ο λόγος για την Κωνσταντίνα Βέργου, μια από τις καλύτερες γυναίκες bodybuilders στην Ελλάδα. Τη συναντήσαμε στην Πετρούπολη, και στον αθλητικό χώρο που διατηρεί με τον σύζυγό της και προπονητή kickboxing, Σταύρο Χατζή, όπου είχαμε την ευκαιρία να πάρουμε μια ‘γεύση’ από την απαιτητική καθημερινότητά της και από τα highlights της καριέρας της. ΔΗΜΟΣΙΟΓΡΑΦΙΚΗ ΕΡΕΥΝΑ – ΠΑΡΑΓΩΓΗ: ΜΑΡΙΛΕΝΑ ΚΟΥΝΤΟΥΡΗ\nΣΚΗΝΟΘΕΣΙΑ-ΜΟΝΤΑΖ: ΔΗΜΗΤΡΗΣ ΚΟΥΛΕΛΗΣ\nART DIRECTOR: ΓΡΗΓΟΡΗΣ ΚΟΛΛΑΡΟΣ\nEDITORIAL DIRECTOR: ΣΤΑΥΡΟΣ ΔΙΟΣΚΟΥΡΙΔΗΣ SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΣτΕ: Απέρριψε ως αναρμόδιο την κατάργηση κατάθεσης παραβόλου 20.000 ευρώ για συμμετοχή στις ευρωεκλογές",
        "body": "Κατά το σκεπτικό του ΣτΕ, αρμόδιο για να κρίνει το επίμαχο ζήτημα είναι το Α1 Πολιτικό Τμήμα του Αρείου Πάγου, το οποίο ελέγχει τη νομιμότητα ως προς τη συμμετοχή των κομμάτων και για τις ευρωεκλογές. Στην απόρριψη της αίτησης του επικεφαλής του κόμματος «Κίνημα 21» με την οποία ζητούσε να κριθεί αντισυνταγματικός ο νόμος ως προς την υποχρέωση καταβολής παράβολο ύψους 20.000 ευρώ, για τη συμμετοχή στις ευρωεκλογές προχώρησε το Συμβούλιο της Επικρατείας, δηλώνοντας αναρμόδιο. Σύμφωνα με πληροφορίες, το Δ’ Τμήμα του ανώτατου δικαστηρίου απέρριψε το αίτημα του Ζώη Μπέχλη, που αφορά στη συνταγματικότητα ή μη διατάξεων του νόμου 5083/2024 για την εκλογή ευρωβουλευτών, δηλώνοντας αναρμόδιο. Κατά το σκεπτικό του δικαστηρίου, αρμόδιο για να κρίνει το επίμαχο ζήτημα είναι το Α1 Πολιτικό Τμήμα του Αρείου Πάγου, το οποίο ελέγχει τη νομιμότητα ως προς τη συμμετοχή των κομμάτων και για τις ευρωεκλογές της 9ης Ιουνίου του 2024. Σύμφωνα με το νόμο 5083/2024, με την υποψηφιότητα κάθε κόμματος ή συνδυασμού για τις επικείμενες ευρωεκλογές θα πρέπει να καταβάλλεται ένα ηλεκτρονικό παράβολο ύψους 20.000 ευρώ, με κύρωση απαράδεκτο σε περίπτωση που δεν υποβληθεί. Το ποσό αυτό επιστρέφεται εφόσον το κόμμα / συνδυασμός καταφέρει να συγκεντρώσει ποσοστό άνω των 1,5% του συνόλου του έγκυρων ψηφοδελτίων. Σύμφωνα με το ΣτΕ, «η αρμοδιότητα για την επίλυση οποιουδήποτε ζητήματος ανακύπτει κατά τη διαδικασία της ηλεκτρονικά υποβαλλόμενης πρότασης συνδυασμού υποψηφίων στις εκλογές και τις ευρωεκλογές (εν προκειμένω στις ευρωεκλογές), συμπεριλαμβανομένου τόσο του ζητήματος της νομιμότητας της μη ανακήρυξης συνδυασμού λόγω μη καταβολής του οριζομένου στην παρ. 7 του άρθρου 3 του ν. 4255/2014 (όπως αντικ. με το άρ. 4 του ν. 5083/2024) παραβόλου (20.000 ευρώ για τις ευρωεκλογές), όσο και του ζητήματος του κύρους, από συνταγματική άποψη, των διατάξεων που προβλέπουν το παράβολο, ανήκει αποκλειστικά στο αρμόδιο για την ανακήρυξη των υποψηφίων βουλευτών ή ευρωβουλευτών Α1 Τμήμα του Αρείου Πάγου και εν τέλει στην αρμοδιότητα του Ανωτάτου Ειδικού Δικαστηρίου, εφ’ όσον εγερθεί ενώπιόν του εκλογική διαφορά με ένσταση κατά του κύρους της απόφασης ανακήρυξης των εκλεγέντων βουλευτών ή ευρωβουλευτών. – Το Υπουργείο Εσωτερικών στερείται οποιασδήποτε σχετικής με το παράβολο αρμοδιότητας και το έγγραφο που πληροφορεί απλώς τον αιτούντα, ως ενδιαφερόμενο να υποβάλει συνδυασμό στις ευρωεκλογές, για τη νομοθετική ρύθμιση του παραβόλου και τις συνέπειες της μη καταβολής του στερείται εκτελεστότητας. – Δεν συντρέχει περίπτωση να θεωρηθεί ως παραδεκτώς προσβαλλόμενο το έγγραφο αυτό με βάση τη νομολογία του ΣτΕ για τις περιπτώσεις ατομικών τυπικών νόμων που περιέχουν εξαντλητικές ρυθμίσεις, μη καταλείπουσες περιθώριο έκδοσης ατομικών πράξεων, καθ’ όσον και ο νόμος που ρυθμίζει το παράβολο δεν είναι ατομικός και εφαρμοστικές πράξεις του νόμου αυτού προβλέπονται (αποφάσεις του Α1 Τμήματος του Αρείου Πάγου για την ανακήρυξη υποψηφίων), οι οποίες ελέγχονται τελικώς από το Ανώτατο Ειδικό Δικαστήριο». Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Culture | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Explainer Podcast | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Σειρές | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ευρωπαϊκή Ένωση | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γυναικοκτονίες και λογοκρισίες: Από το γενικό προξενείο της Νέας Υόρκης στο ΑΤ Αγ. Αναργύρων",
        "body": "Μετά τη γυναικοκτονία έξω από το ΑΤ στους Αγ. Αναργύρους, επανεκκίνησε η συζήτηση στη δημόσια σφαίρα σχετικά με το τι πάει λάθος στην Ελλάδα σήμερα και έχουμε τέτοια φονικά υπό το καθεστώς της εγκληματικής απάθειας των αρχών «προστασίας του πολίτη». Την ημέρα που η Ελλάδα μουδιασμένα μάθαινε ότι η Κυριακή Γρίβα είχε δολοφονηθεί μπροστά σε ένα αστυνομικό τμήμα από το οποίο μόλις είχε βγει ζητώντας προστασία, είχα μάθημα στο Πάντειο. Το μάθημα λέγεται «Τέχνη, ελευθερία και λογοκρισία» και εστιάζεται, εδώ και 20 χρόνια, σε μια συνδυαστική προσέγγιση της λογοκρισίας, τόσο στο αναλυτικό όσο και στο βιωματικό πεδίο. Στο πλαίσιό του, προσκαλώ ανθρώπους που γνωρίζουν τι εστί λογοκρισία ή έμαθαν διότι την υπέστησαν. Έτσι, την προηγούμενη Τρίτη προσκεκλημένη μας ήταν η καλλιτέχνιδα Γεωργία Λαλέ. Είναι η εικαστικός που δημιούργησε το έργο «Η ενοχή της γειτονιάς», μια σημαία από σεντόνια που της πρόσφεραν γυναίκες που έχουν επιζήσει από μορφές έμφυλης βίας. Το έργο συμπεριλήφθηκε σε έκθεση στο γενικό προξενείο της Ελλάδας στη Νέα Υόρκη αλλά τελικά αποκαθηλώθηκε, με παρέμβαση του υπουργού Εξωτερικών Γιώργου Γεραπετρίτη, διότι θεωρήθηκε ότι βεβηλώνει την ελληνική σημαία που «αλλάζει χρώμα μόνον όταν βαφτεί κόκκινη από το αίμα των ηρώων, στους εθνικούς αγώνες» κατά τον πρόεδρο του κόμματος «Νίκη».    Η δημοσίευση κοινοποιήθηκε από το χρήστη Georgia Lale Studio (@georgia_lale_studio) \n Αυτό είναι το μόνιμο pattern της λογοκρισίας στην Ελλάδα της μεταπολίτευσης: κάποιοι ακροδεξιοί, μισαλλόδοξοι, θρησκόληπτοι κλπ. φωνασκούν προσβεβλημένοι, και, οι κυβερνήσεις από τον φόβο μήπως τα βάλουν με αυτούς, προτιμούν να τα βάλουν με την ελευθερία της έκφρασης. Τους φαίνεται ευκολότερο. Ο υπουργός Εξωτερικών μάλιστα είπε ότι το εν λόγω έργο θα μπορούσε να κοσμεί ένα σαλόνι ή μια έκθεση αλλά όχι το προξενείο – λες και η «ροζ σημαία» είχε μπει στο μπαλκόνι του προξενείου στη θέση της ελληνικής! Κατά τα λοιπά, φιλελεύθερος συνταγματισμός και ελευθερία της τέχνης από τον συνταγματολόγο-υπουργό… Η Γεωργία Λαλέ στο μάθημά της προχθές στο Πάντειο ήταν μια αποκάλυψη. Με τον λόγο, το θάρρος και τη διαύγειά της, κινητοποίησε και ενέπνευσε τους φοιτητές και τις φοιτήτριες. Αποκάλυψε μάλιστα ότι ο λόγος που έφτιαξε το έργο της, που δημιουργεί συνειρμούς με την ελληνική σημαία για τα θύματα των γυναικοκτονιών είναι το «Ελευθερία ή θάνατος»: ελευθερία από τον δυνάστη σου ή θάνατος από εκείνον. Την ίδια μέρα το πρωί λοιπόν είχαμε τη δολοφονία. Ένα έγκλημα του οποίου η διαχείριση από τις αστυνομικές αρχές συμπυκνώνει όλες τις παθολογίες της ελληνικής αστυνομίας, διοίκησης και κοινωνίας. Αυτά έχουν αναλυθεί τόσο, που δεν χρειάζεται να επιμείνω σε αυτά. \n\n\n\n\nEurokinissi         \n\n\n Μετά το περιστατικό επανεκκίνησε η συζήτηση στη δημόσια σφαίρα σχετικά με το τι πάει λάθος –τι πρωτοπάει λάθος, για την ακρίβεια–֪στην Ελλάδα σήμερα και έχουμε τέτοια φονικά υπό το καθεστώς της εγκληματικής απάθειας των αρχών «προστασίας του πολίτη». Στο πλαίσιο της προσπάθειας αυτής, έχει προταθεί με τρόπο εμφατικό, κυρίως από φεμινιστικές οργανώσεις και κόμματα της Αριστεράς, η νομική αναγνώριση του όρου «γυναικοκτονία» ως μια ειδική εκδοχή ανθρωποκτονίας για την οποία δεν θα αναγνωρίζονται ελαφρυντικά και επομένως «τα ισόβια θα είναι ισόβια», όπως είχε πει ο Κωνσταντίνος Καραμανλής για τους καταδικασθέντες πρωταιτίους της 21ης Απριλίου. Ακόμα, έχει προταθεί, κυρίως από φεμινίστριες ή γυναίκες νομικούς, η νομική καθιέρωση του όρου χωρίς αυστηροποίηση της ποινής, μόνο για λόγους παιδαγωγικούς. Προσοχή, δεν συζητούμε για τη χρήση του όρου «γυναικοκτονία» στον δημόσιο λόγο για την εδραίωση της οποίας τιμούμε τα κινήματα που κινητοποιήθηκαν. Αυτή θεωρώ επιβεβλημένη για λόγους κοινωνικής ορατότητας και στιγματισμού της απαξίας της. Συζητάμε για τη νομική – για την ακρίβεια την ποινική – αναγνώριση. Θεωρώ ότι τέτοιες προτάσεις, ανεξαρτήτως προθέσεων όσων τις καταθέτουν, δεν είναι ούτε σωστές, ούτε αποτελεσματικές. Και εξηγούμαι: 1ον. Κάθε φορά που γίνεται ένα έγκλημα το οποίο εξοργίζει την κοινή γνώμη, εμφανίζεται σταθερά στα μίντια το αντανακλαστικό της αύξησης της ποινής προκειμένου η πολιτεία να δείξει την αυστηρότητά της. Αυτό όμως είναι η πεμπτουσία του ποινικού λαϊκισμού. Το μόνο αποτέλεσμα είναι να γεμίζουν οι φυλακές, και κάθε λίγο και λιγάκι να νομοθετούμε για την αποσυμφόρησή τους, ενώ από πουθενά δεν προκύπτει στα ποινικά χρονικά ότι το έγκλημα αντιμετωπίζεται αποτελεσματικά με αύξηση των ποινών. Το στρίβειν δια του Ποινικού Κώδικα είναι για τα μάτια του κόσμου. Είτε διώκονται τρομοκράτες, γυναικοκτόνοι ή παιδεραστές, η ενίσχυση της ποινής ως μέσο αντιμετώπισης αφορά λόγους επικοινωνίας και όχι αντεγκληματικής ουσίας. 2ον. Ειδικά στην περίπτωση της γυναικοκτονίας υπάρχει το πρόσθετο πρόβλημα ότι ούτως ή άλλως η εκ προμελέτης ανθρωποκτονία τιμωρείται με ισόβια, επομένως η έννομη τάξη δεν έχει να προσθέσει επιπλέον τιμωρία στην εσχάτη των ποινών της. Με δεδομένο ότι μόνη ποινή πάνω από τα ισόβια είναι η καταργημένη ποινή του θανάτου, ο μόνος τρόπος που επιτρέπει δυσμενέστερη μεταχείριση στον γυναικοκτόνο από τον εν γένει φονιά είναι να στοιχειοθετηθεί ότι στην περίπτωσή του δεν θα αναγνωρίζονται ελαφρυντικά, διότι η γυναικτονία θα αναγνωρίζεται ως επιβαρυντική περίσταση. Επομένως, τα ισόβια εδώ δεν θα μπορούν να γίνουν 15 χρόνια ποτέ. Μια τέτοια αντιμετώπιση, όμως πέραν του ότι σκοντάφτει στη νομολογία του Ευρωπαϊκού Δικαστηρίου Δικαιωμάτων του Ανθρώπου, είναι και λογικά ανακόλουθη. Αν υποθέσουμε ότι ο δολοφόνος της Κυριακής Γρίβα σκότωνε και τον συνοδό της προχθές μπροστά στο τμήμα, πώς θα ήταν λογικό για τη μία πράξη να μπορούν να του αναγνωριστούν ελαφρυντικά και για την άλλην όχι; 3ον. Τέλος, είναι πολιτικά εξ ολοκλήρου λάθος η συζήτηση να μετατίθεται στο νομοθετικό επίπεδο, διότι ουσιαστικά οδηγεί σε άφεση αμαρτιών: γιατί έτσι, οι ευθύνες αναζητώνται και αποδίδονται πρωτίστως στο νομικό κενό, και όχι στις υφιστάμενες δομές με τους λειτουργούς τους. Αυτό το διαρκές ράβε-ξήλωνε στον Ποινικό Κώδικα πρέπει κάποια στιγμή να σταματήσει στην Ελλάδα. Το ζήτημα δεν είναι νομοθετικό: είναι ιδεολογικό, κοινωνικό και πολιτικό. Άπτεται του πυρήνα της πιο βίαιης εκδοχής της πατριαρχικής ιδεολογίας που υπάρχει και γίνεται ανεκτός στον κόσμο. Αφορά τις αδράνειες και τις τραγικά αναχρονιστικές νοοτροπίες της δημόσιας διοίκησης και των κυβερνήσεων που, τόσα χρόνια, δεν έχουν εγκαταστήσει επαρκείς δομές υποδοχής και προστασίας κακοποιημένων γυναικών. Τέλος, συνδέεται κατεξοχήν να κάνει με την κυρίαρχη κυβερνητικά αντίληψη περί ασφάλειας ως μιας μονοσήμαντης έννοιας που προστατεύει από τους «γύφτους» στους οποίους αδειάζουμε κάλυκες, αφήνοντας ανυπεράσπιστες τις «κυρίες» που απασχολούν την ΕΛ.ΑΣ. Με αυτά πρέπει να αναμετρηθούμε, για να μπορέσουμε να κάνουμε μερικά βήματα μπροστά. Για τα υπόλοιπα, να’ χαμε να λέγαμε… Ή μερικές φορές καλύτερα να μη λέμε και τίποτε κιόλας, «γιατί εκτίθεται η χώρα και βεβηλώνεται η σημαία», όπως συνέβη και στην περίπτωση της Γεωργίας Λαλέ. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Καιρός: Συνεχίζονται οι βροχοπτώσεις - Πού θα εκδηλωθούν",
        "body": "Παραμένει βροχερός ο καιρός με καταιγίδες σε αρκετές περιοχές της χώρας. Αναλυτική πρόγνωση. Τοπικές βροχές στο βόρειο Ιόνιο, τα δυτικά, κεντρικά και βόρεια ηπειρωτικά και στα νησιά του ανατολικού Αιγαίου αναμένονται την Κυριακή. Σποραδικές καταιγίδες αναμένονται κυρίως στο βόρειο Ιόνιο, την Ήπειρο, τη δυτική Στερεά, τη Μακεδονία και τη Θράκη. Στο βόρειο Ιόνιο, τα δυτικά, κεντρικά και βόρεια ηπειρωτικά και στα νησιά του ανατολικού Αιγαίου προβλέπονται παροδικά αυξημένες νεφώσεις με τοπικές βροχές και κυρίως στο βόρειο Ιόνιο, την Ήπειρο, τη δυτική Στερεά, τη Μακεδονία και τη Θράκη σποραδικές καταιγίδες. Χιονοπτώσεις θα σημειωθούν στα βόρεια ηπειρωτικά ορεινά. Τις βραδινές ώρες τα φαινόμενα θα περιοριστούν στα βορειοανατολικά και θα εξασθενήσουν. Στην υπόλοιπη χώρα αραιές νεφώσεις κατά τόπους πιο πυκνές. Οι άνεμοι θα πνέουν νότιοι νοτιοδυτικοί 4 με 6 και στο Αιγαίο τοπικά 7 μποφόρ. Από τις μεσημβρινές ώρες στα δυτικά και τις βραδινές στα βόρεια θα στραφούν σε δυτικούς βορειοδυτικούς και θα εξασθενήσουν. Η θερμοκρασία θα σημειώσει μικρή άνοδο κυρίως στα ανατολικά και τα νότια. Θα φτάσει στα βόρεια τους 17 με 19 βαθμούς και στις υπόλοιπες περιοχές τους 21 με 23 βαθμούς Κελσίου. Καιρός: Νεφώσεις με τοπικές βροχές και σποραδικές καταιγίδες. Λίγα χιόνια θα πέσουν στα ορεινά. Τις βραδινές ώρες τα φαινόμενα θα περιοριστούν στη Θράκη και θα εξασθενήσουν. Ανεμοι: Από νότιες διευθύνσεις 4 με 5 και στα ανατολικά 6 τοπικά 7 μποφόρ. Τις βραδινές ώρες θα στραφούν σε δυτικούς βορειοδυτικούς και θα εξασθενήσουν. Θερμοκρασία: Από 09 έως 19 βαθμούς Κελσίου. Στη δυτική Μακεδονία 3 με 4 βαθμούς χαμηλότερη. Καιρός: Νεφώσεις με τοπικές βροχές και κυρίως στο βόρειο Ιόνιο, την Ήπειρο και τη δυτική Στερεά σποραδικές καταιγίδες. Λίγα χιόνια θα πέσουν στα ορεινά της Ηπείρου. Βελτίωση τις βραδινές ώρες. Ανεμοι: Νότιοι νοτιοδυτικοί 4 με 6 μποφόρ. Από τις μεσημβρινές ώρες θα στραφούν σε δυτικούς βορειοδυτικούς και θα εξασθενήσουν. Θερμοκρασία: Από 11 έως 21 βαθμούς Κελσίου. Στο εσωτερικό της Ηπείρου 3 με 4 βαθμούς χαμηλότερη. Καιρός: Γενικά αίθριος με αραιές νεφώσεις κατά διαστήματα. Ανεμοι: Από δυτικές διευθύνσεις 4 με 5 και τις μεσημβρινές και απογευματινές ώρες τοπικά 6 και στα ανατολικά τοπικά 7 μποφόρ. Θερμοκρασία: Από 11 έως 23 βαθμούς Κελσίου. Καιρός: Γενικά αίθριος με αραιές νεφώσεις κατά τόπους πιο πυκνές. Ανεμοι: Δυτικοί νοτιοδυτικοί 4 με 5 και τις μεσημβρινές και απογευματινές ώρες τοπικά 6 και στα δυτικά τοπικά 7 μποφόρ. Θερμοκρασία: Από 13 έως 23 βαθμούς Κελσίου. Καιρός: Λίγες νεφώσεις τοπικά αυξημένες στα νησιά του ανατολικού Αιγαίου με τοπικές βροχές και στα βορειότερα τμήματα πιθανώς μεμονωμένες καταιγίδες. Ανεμοι: Από νότιες διευθύνσεις 4 με 6 μποφόρ. Θερμοκρασία: Από 14 έως 22 βαθμούς Κελσίου. Καιρός: Νεφώσεις με τοπικές βροχές και τις μεσημβρινές και απογευματινές ώρες μεμονωμένες καταιγίδες. Λίγα χιόνια θα πέσουν στα ορεινά. Βελτίωση τις βραδινές ώρες. Ανεμοι: Από νότιες και από το απόγευμα βαθμιαία από δυτικές διευθύνσεις 4 με 5 μποφόρ. Θερμοκρασία: Από 09 έως 21 βαθμούς Κελσίου. Καιρός: Γενικά αίθριος με αραιές νεφώσεις κατά διαστήματα. Ανεμοι: Δυτικοί νοτιοδυτικοί 4 με 5 και τις μεσημβρινές και απογευματινές ώρες τοπικά 6 και στα ανατολικά τοπικά 7 μποφόρ. Θερμοκρασία: Από 13 έως 21 βαθμούς Κελσίου. Καιρός: Νεφώσεις με τοπικές βροχές και σποραδικές καταιγίδες. Βελτίωση τις βραδινές ώρες. Ανεμοι: Νότιοι νοτιοανατολικοί 4 με 5 μποφόρ. Τις βραδινές ώρες θα στραφούν σε βόρειους βορειοδυτικούς με την ίδια ένταση. Θερμοκρασία: Από 11 έως 19 βαθμούς Κελσίου. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Οι Άγιοι Ανάλγητοι, η άβολη τηλεόραση, η λάθος Jolene. Υδροχόοι έχετε challenges",
        "body": "Το τεράστιο WTF της γυναικοκτονίας στους Αγίους Αναργύρους, η «αποκλειστικότητα» με τον Γιώργο Μαρίνο, η ηρωίδα Νίκη Λυμπεράκη, η απειλητική Jolene.Και ξαφνικά έγινε καλοκαίρι (με πολλή αφρικανική σκόνη) Απρίλιο μήνα και οι παραλίες δεν ήταν έτοιμες για όλους εμάς. Ούτε όλοι εμείς ήμασταν έτοιμοι για τη θερμοκρασία της θάλασσας. Αλλά η αρχή έγινε και τα πρώτα tan lines είναι γεγονός. Και σαν να ήταν όντως καλοκαίρι, είχαμε και φωτιά στα Πιέρια όρη επί 3 μέρες, αλλά οκ δεν είναι και Ιούλιος να γίνει πρωτοσέλιδο. Aυτό που συνέβη έξω από το τμήμα των Αγίων Αναργύρων, θα ήταν παρωδία αν δεν ήταν τραγωδία. Κι όμως γίνεται να ξαναπέσεις από τα σύννεφα όταν νομίζεις ότι τα έχεις δει όλα. Η Κυριακή Γρίβα έπεσε νεκρή από τον πρώην σύντροφό της έξω από την αστυνομία, όπου τον είχε καταγγείλει και ενώ μιλούσε με την αστυνομία για να την προστατεύσει. Σίγουρα δεν πέσαμε από τα σύννεφα με κάποιες δηλώσεις, όπως αυτή του Μανώλη Σφακιανάκη (που είχε αυτή την αντίδραση από τον Νίκο Χαρδαλιά, η οποία με τη σειρά της είχε νέα αντίδραση από τον πρώην προϊστάμενο της δίωξης ηλεκτρονικού εγκλήματος, ένα βίντεο που συνυπάρχουν οι λέξεις challenges, υδροχόοι και εμπειρία) ή αυτή του Πέτρου Μαντούβαλου. Η τηλεόραση δεν έζησε τις καλύτερες στιγμές της αυτή την εβδομάδα. Η «αποκλειστική» εμφάνιση του Γιώργου Μαρίνου στην εκπομπή του Κώστα Τσουρού, είχε φωτογραφίες του 84χρονου ηθοποιού, βίντεο από την Τσικνοπέμπτη του 84χρονου ηθοποιού να χορεύει, αλλά όχι και συνέντευξη του γνωστού showman αφού προφανώς δεν ήταν σε θέση να τη δώσει. Και όση και συγκίνηση να ήθελαν να μας μεταδώσουν οι άνθρωποι της εκπομπής, η πραγματικότητα είναι ότι στα σπίτια ακούστηκαν πολλά «έλα να δεις πώς είναι ο Γιώργος Μαρίνος». Κι αυτό δεν το λες τηλεοπτική επιτυχία. Άλλη είναι η λέξη που ψάχνεις. Ο Στέφανος Κασσελάκης έδωσε συνέντευξη στον ΣΚΑΪ και είναι ξεκάθαρα μαέστρος στα κοκτέιλ με πολλές απαντήσεις σε μια ερώτηση που δεν καλύπτεται από καμία από αυτές. Η ζωντανή συνέντευξη του Νίκου Καρβέλα στη Νίκη Λυμπεράκη έγινε viral για πολλούς λόγους και η Νίκη πήρε πολλούς πόντους. Όχι όμως και η σύντροφός του. Το Μια Άλλη Θήβα είναι μια εξαιρετική παράσταση του Βαγγέλη Θεοδωρόπουλου με 2 ηθοποιούς (Δημήτρης Καπουράνης και Θάνος Λέκκας δίνουν ρέστα) και 3 ρόλους που θα παίζεται μέχρι τις 14/4 κι εσύ δεν πρέπει να τη χάσεις. Η διασκευή του Jolene από την Beyonce στο Cowboy Carter συγγνώμη αλλά ούτε female empowerment φωνάζει, ούτε φεμινιστικό μανιφέστο είναι. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γαλλία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ουκρανία: Η Μόσχα απαντά με απειλές στην αμερικανική βοήθεια",
        "body": "Περισσότερη καταστροφή, θανάτους και εμβάθυνση των κρίσεων βλέπει η Ρωσία μετά την ψήφιση για στρατιωτική βοήθεια στην Ουκρανία, την οποία χαρακτηρίζει “άμεση χορηγία για τρομοκρατική δραστηριότητα”. Καθόλου θετικά δεν είδε, όπως ήταν αναμενόμενο άλλωστε, η Ρωσία την ψήφιση υπέρ της παροχής στρατιωτικής βοήθειας ύψους 61 δισ. δολαρίων στην Ουκρανία από τη Βουλή των Αντιπροσώπων απαντώντας με απειλές προς τις ΗΠΑ. Πρόκειται για μία κομβική στιγμή για την Ουκρανία, η οποία είχε τονίσει πως χρειάζεται απεγνωσμένα τη στρατιωτική βοήθεια για να αντιμετωπίσει τη Ρωσία, με την τελευταία να εκφράζει έντονα την αντίθεσή της, “βλέποντας” περαιτέρω καταστροφές, κρίση και θανάτους. Στην πρώτη αντίδραση από την πλευρά της Ρωσίας, ο εκπρόσωπος του Κρεμλίνου Ντμίτρι Πεσκόφ δήλωσε σήμερα, Σάββατο (20/04) ότι η ψήφιση του νομοσχεδίου για βοήθεια στην Ουκρανία θα “καταστρέψει περαιτέρω” την Ουκρανία και θα οδηγήσει σε περισσότερους θανάτους στον πόλεμο. Ο Πεσκόφ τόνισε επίσης στο ρωσικό πρακτορείο ειδήσεων Tass ότι μια διάταξη στη νομοθεσία που επιτρέπει στην αμερικανική κυβέρνηση να κατάσχει ρωσικά περιουσιακά στοιχεία και να τα μεταφέρει στην Ουκρανία για ανοικοδόμηση θα αμαυρώσει την εικόνα των ΗΠΑ. Η Μόσχα, συνέχισε, θα απαντήσει με μέτρα προς το δικό της συμφέρον. Την ίδια στάση κρατά και το ρωσικό ΥΠΕΞ με την εκπρόσωπο του ρωσικού υπουργείου Εξωτερικών Μαρία Ζαχάροβα να δηλώνει πως το νομοσχέδιο που ενέκρινε η αμερικανική Βουλή για νέα στρατιωτική βοήθεια σε Ουκρανία, Ισραήλ και Ταϊβάν θα “βαθύνει τις κρίσεις σε όλο τον κόσμο“. “Η στρατιωτική βοήθεια προς το καθεστώς του Κιέβου είναι μια άμεση χορηγία για τρομοκρατική δραστηριότητα, τόνισε η Ζαχάροβα στο Telegram. “Για την Ταϊβάν, αυτό είναι μια ανάμιξη στις εσωτερικές υποθέσεις της Κίνας. Για το Ισραήλ, είναι μια πορεία ολοταχώς προς την κλιμάκωση και μια άνευ προηγουμένου αύξηση της έντασης στην περιοχή”, συμπλήρωσε. Ο Πρόεδρος της Ουκρανίας Βολοντίμιρ Ζελένσκι έγραψε στο X: “Είμαι ευγνώμων στη Βουλή των Αντιπροσώπων των Ηνωμένων Πολιτειών, και στα δύο μέρη, και προσωπικά στον Πρόεδρο Μάικ Τζόνσον για την απόφαση που κρατά την ιστορία στο σωστό δρόμο. Η δημοκρατία και η ελευθερία θα έχουν πάντα παγκόσμια σημασία και δεν θα αποτύχουν ποτέ όσο η Αμερική βοηθά στην προστασία της. Το ζωτικής σημασίας νομοσχέδιο για τη βοήθεια των ΗΠΑ που εγκρίθηκε σήμερα από τη Βουλή θα εμποδίσει την επέκταση του πολέμου, θα σώσει χιλιάδες και χιλιάδες ζωές και θα βοηθήσει και τα δύο έθνη μας να γίνουν ισχυρότερα. Η ειρήνη και η ασφάλεια μπορούν να επιτευχθούν μόνο μέσω της δύναμης. Ελπίζουμε ότι τα νομοσχέδια θα υποστηριχθούν στη Γερουσία και θα σταλούν στο γραφείο του Προέδρου Μπάιντεν. Ευχαριστούμε, Αμερική!”. Today, we received the awaited decision on the US aid package that we long fought for. And a very significant one. Our warriors on the front lines, as well as our cities and villages suffering from Russian terror, will feel it. The U.S. House of Representatives voted on it… pic.twitter.com/G6z3PxsOMg— Volodymyr Zelenskyy / Володимир Зеленський (@ZelenskyyUa) April 20, 2024 \n Η Γερουσία αναμένεται να εγκρίνει το μέτρο τις επόμενες ημέρες, προτού υπογραφεί σε νόμο από τον Πρόεδρο Μπάιντεν. Αξιωματούχοι είπαν σε αμερικανικά μέσα ενημέρωσης ότι ορισμένα από τα πυρομαχικά θα μπορούσαν να φτάσουν στο Κίεβο εντός μιας εβδομάδας. Στην αίθουσα άρχισαν να κυματίζουν σημαίες της Ουκρανίας, με τους υποστηρικτές των μέτρων να επευφημούν και να χειροκροτούν ακόμη και πριν ανακοινωθεί επίσημα το αποτέλεσμα, όταν έγινε σαφές ότι το πακέτο βοήθειας για την Ουκρανία είχε τελικά εγκριθεί. Πάνω από δύο μήνες έχουν περάσει από τότε που η Γερουσία – όπου οι Δημοκρατικοί ψήφισαν ένα παρόμοιο νομοσχέδιο – και ο πρόεδρος Μπάιντεν μέχρι και τον κορυφαίο Ρεπουμπλικανό της Γερουσίας Μιτς ΜακΚόνελ προέτρεπαν τον πρόεδρο της Βουλής να φέρει το νομοσχέδιο προς ψήφιση στη Βουλή. Ορισμένοι σκληροπυρηνικοί Ρεπουμπλικάνοι είχαν εκφράσει έντονη αντίθεση για περαιτέρω βοήθεια στην Ουκρανία, με κάποιους να υποστηρίζουν ότι οι ΗΠΑ δεν μπορούν να την αντέξουν οικονομικά δεδομένου του αυξανόμενου εθνικού τους χρέους ύψους 34 τρισεκατομμυρίων δολαρίων. Ωστόσο, ο Ρεπουμπλικανός υποψήφιος για την προεδρία Ντόναλντ Τραμπ – με τεράστια επιρροή στο Ρεπουμπλικανικό κόμμα – στις 12 Απριλίου εξέφρασε την υποστήριξή του στον Τζόνσον και με ανάρτησή του την Πέμπτη σε μέσα κοινωνικής δικτύωσης δήλωσε ότι η επιβίωση της Ουκρανίας είναι σημαντική για τις ΗΠΑ. Ο Τζο Μπάιντεν είπε σε δήλωση ότι η ψήφιση των νομοσχεδίων για την ξένη βοήθεια στη Βουλή στέλνει ένα «σαφές μήνυμα» στον κόσμο για την ηγεσία της Αμερικής: “Σήμερα, τα μέλη και των δύο κομμάτων στη Βουλή ψήφισαν για να προωθήσουν τα συμφέροντά μας για την εθνική μας ασφάλεια και να στείλουν ένα σαφές μήνυμα για τη δύναμη της αμερικανικής ηγεσίας στην παγκόσμια σκηνή. Σε αυτό το κρίσιμο σημείο καμπής, συγκεντρώθηκαν για να ανταποκριθούν στο κάλεσμα της ιστορίας, ψηφίζοντας την επειγόντως αναγκαία νομοθεσία για την εθνική ασφάλεια την οποία έχω αγωνιστεί επί μήνες για να εξασφαλίσω”, είπε ο Μπάιντεν. “Προτρέπω τη Γερουσία να στείλει γρήγορα αυτό το πακέτο στο γραφείο μου, ώστε να το υπογράψω ως νόμο και να μπορέσουμε να στείλουμε γρήγορα όπλα και εξοπλισμό στην Ουκρανία για να καλύψουμε τις επείγουσες ανάγκες τους στο πεδίο της μάχης”, πρόσθεσε. Η πρόεδρος της Ευρωπαϊκής Επιτροπής Ούρσουλα φον ντερ Λάιεν χαιρέτισε σήμερα το βράδυ την υπερψήφιση – μετά από μήνες τριβών – του νομοσχεδίου από την αμερικανική Βουλή των Αντιπροσώπων για νέα βοήθεια στην Ουκρανία. “Η Ουκρανία αξίζει όλη την υποστήριξη που μπορεί να λάβει ενάντια στη Ρωσία. Τώρα, ζητάμε από τη Γερουσία των ΗΠΑ να ψηφίσει το συντομότερο δυνατό (σ.σ. το νομοσχέδιο) καθώς διακυβεύονται ανθρώπινες ζωές. Οι διατλαντικοί σύμμαχοι είναι ενωμένοι για την υποστήριξη της ελευθερίας και της δημοκρατίας”, τόνισε με ανάρτησή της στο Χ. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ταχιάος: Το καλοκαίρι ξεκινούν έργα αποκατάστασης στη Θεσσαλία",
        "body": "Έργα αποκατάστασης ύψους 1,4 δισ. ευρώ ξεκινά ο κρατικός μηχανισμός το καλοκαίρι στη Θεσσαλία, μετά το καταστροφικό πέρασμα της κακοκαιρίας Daniel. “Η κλιματική κρίση και η κλιματική αλλαγή μας έφερε αντιμέτωπους με μια νέα πραγματικότητα την οποία ζούμε και το μεγαλύτερο δίδαγμα από όλη αυτή την ιστορία είναι ο Daniel που τον είδαμε στην Θεσσαλία και μας συντάραξε όλους”, δήλωσε ο υφυπουργός Υποδομών και Μεταφορών, Νίκος Ταχιάος, κατά την ομιλία του στην ημερίδα για την κλιματική κρίση, τις καταστροφές και την κρατική αρωγή, που διοργάνωσε ο δήμος Πρεσπών σε συνεργασία με το υπουργείο Κλιματικής Κρίσης. Ο κ. Ταχιάος ανακοίνωσε ότι “το καλοκαίρι θα ξεκινήσει η ανάθεση των έργων ανάταξης των συνεπειών του Daniel στην Θεσσαλία, προϋπολογισμού 1,4 δισ. ευρώ”. Εξήγησε ότι τα 470 εκ. ευρώ αφορούν έργα στην σιδηροδρομική υποδομή και πιο συγκεκριμένα στο δίκτυο από Λαμία μέχρι την Λάρισα και από Παλιοφάρσαλο έως Καλαμπάκα, που έχει υποστεί σοβαρές ζημιές. Επίσης, “θα δοθούν 900 εκ. ευρώ για την αποκατάσταση των οδικών υποδομών” σε δήμους όπως οι δήμοι Αργιθέας Μουζακίου κι ο δήμος της λίμνης Πλαστήρα. Πρόκειται για ορισμένα χωριά και κωμοπόλεις που κατοικούνται κυρίως το καλοκαίρι κι όπως υπογράμμισε “το χρωστάμε αυτό στους κατοίκους τους, γιατί εάν δεν το κάνουμε, υπάρχει ο κίνδυνος να συσσωρευθούν όλοι στα μεγάλα αστικά κέντρα με αποτέλεσμα την ερήμωση της χώρας”. Εξήγησε ότι “οι πόροι δεν είναι ανεξάντλητοι, παρότι οι καταστροφές από τα καιρικά φαινόμενα είναι τεράστιες κι ότι οι πληγές δεν μπορούν να επουλωθούν από την μια στιγμή στην άλλη, παρότι οι κάτοικοι το επιθυμούν και το περιμένουν”. Ως ανασταλτικό παράγοντα που επηρεάζει τα έργα αποκατάστασης, ο κ. Ταχιάος ανέφερε ότι σε κάποιες περιπτώσεις “παρότι θέλουμε κι έχουμε τους πόρους, δεν μπορούμε να προχωρήσουμε, γιατί οι εταιρίες που αναλαμβάνουν δημόσια έργα δεν έχουν τεχνικό προσωπικό να καλύψουν όλες τις ανάγκες και φυσικά δεν υπάρχουν και τα άπειρα μηχανήματα για όλα αυτά. Σε κάθε περίπτωση, υπάρχει μια πραγματικότητα που μας οριοθετεί”, κατέληξε. Τέλος, ανέφερε ότι για να χρηματοδοτήσει η κυβέρνηση τα έργα αποκατάστασης του Daniel στην Θεσσαλία, χρειάστηκε “να αποσύρουμε από το Ταμείο Ανάκαμψης έργα της τάξης των 600 εκ. ευρώ και ήταν έργα πολύ σημαντικά” όπως το φράγμα του Τσινίκα, που θα χρηματοδοτηθεί από το Ταμείο Δημοσίων Επενδύσεων και το έργο ύδρευσης Πρέβεζας-Λευκάδας. \n\n Ο γενικός γραμματέας Δημοσίων Επενδύσεων και ΕΣΠΑ, Δημήτρης Σκάλκος, από την πλευρά του παρουσίασε οικονομικά στοιχεία που δείχνουν την ολοένα και μεγαλύτερη ανάγκη δέσμευσης πόρων για την αντιμετώπιση φυσικών καταστροφών. Ανέφερε ότι από την δεκαετία του 1970 έως σήμερα, ο αριθμός των φυσικών καταστροφών έχει τετραπλασιαστεί, ενώ για τα έτη 2020-2022 “ο προϋπολογισμός των ενταγμένων έργων αποκατάστασης ζημιών στο πρόγραμμα δημοσίων επενδύσεων ξεπέρασε τα 2,1 δισ. ευρώ” ενώ για τα τρέχον έτος, το 25% των ετήσιων εθνικών δημόσιων επενδύσεων δεσμεύεται για την χρηματοδότηση της αποκατάστασης των φυσικών καταστροφών. Τέλος, ο κ. Σκάλκος αναφέρθηκε και στις ευρωπαϊκές χρηματοδοτήσεις που έλαβε η χώρα μας για την αντιμετώπιση των φυσικών καταστροφών. Για παράδειγμα, την περίοδο 2006-2023, η χώρα μας “σε σύνολο αιτημάτων 5,2 δισ. ευρώ, έλαβε αποζημιώσεις μόλις 161 εκ. ευρώ”. Για τη Θεσσαλία, σε βεβαιωμένες καταστροφές στις υποδομές ύψους 2,3 δισ. ευρώ, η Ελλάδα αναμένεται να λάβει αποζημίωση της τάξης των 100 εκ. ευρώ. Στην ημερίδα απεύθυναν χαιρετισμό, ο περιφερειάρχης Δυτικής Μακεδονίας, Γιώργος Αμανατίδης, ενώ συμμετείχαν με παρεμβάσεις τους ο βουλευτής Φλώρινας Σταύρος Παπασωτηρίου και οι δήμαρχοι Πρεσπών Γιώργος Στεργίου, Φλώρινας Βασίλης Γιαννάκης και Αμυνταίου Γιάννης Λιάσης. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Νατάσσα Μποφίλιου: \"Είναι επικίνδυνοι οι άνθρωποι που αρέσουν σε όλους\"",
        "body": "Συναντηθήκαμε στο Τριαντάφυλλο της Νοστιμιάς, μια ταβέρνα στο κέντρο του κέντρου της Αθήνας. Η Νατάσσα Μποφίλιου βρίσκεται σε πολλά στο στάδιο που ονομάζεται “λιγο πριν”. Λίγο πριν τελειώσουν οι εμφανίσεις της στο Vox, λίγο πριν βγει ο νέος της δίσκος ( “Κάτι Καίγεται”, λίγο πριν ξαναβγεί για καλοκαιρινή περιοδεία.   Απάντησε σε διάφορα. Για τη σχέση της με τον Θέμη Καραμουρατίδη και τον Γεράσιμο Ευαγγελάτο. Για την καλλιτεχνική της ταυτότητα. Για το αν είναι η “θεία που κάθεται με τη νεολαία”. Για το αν η πολιτική της τοποθέτηση είναι τελικά πρόβλημα. Για το αν θα κατέβει στην πολιτική. Για το αν θα τραγουδούσε ποτέ στη Eurovision. ΣΥΝΕΝΤΕΥΞΗ: ΣΤΑΥΡΟΣ ΔΙΟΣΚΟΥΡΙΔΗΣ\nΣΚΗΝΟΘΕΣΙΑ-ΚΑΜΕΡΑ-ΜΟΝΤΑΖ: ΔΗΜΗΤΡΗΣ ΚΟΥΛΕΛΗΣ\nΚΑΜΕΡΑ: ΙΩΑΝΝΑ ΣΠΑΝΟΥ\nMOTION DESIGNER: ΣΜΑΡΩ ΣΑΧΠΑΖΙΔΟΥ\nART DIRECTOR: ΓΡΗΓΟΡΗΣ ΚΟΛΛΑΡΟΣ SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Βασίλη Κωστάκη, μπορεί το ποδόσφαιρο να σώσει τον πλανήτη;",
        "body": "Μία συζήτηση με τον καθηγητή και ερευνητή του Πανεπιστημίου του Ταλίν και του Χάρβαρντ, με αφορμή το βιβλίο του “Αλλάζοντας τον κόσμο με μία μπάλα”. Tι είναι το ποδόσφαιρο; Πώς πρέπει να αλλάξουμε τον κόσμο και πώς μπορεί να βοηθήσει σε αυτό η μπάλα; O καθηγητής και ερευνητής του Πανεπιστημίου του Ταλίν και του Χάρβαρντ, Βασίλης Κωστάκης, επισκέπτεται το Uncut με αφορμή το βιβλίο του «Αλλάζοντας τον κόσμο με μία μπάλα» από τις εκδόσεις Διόπτρα, σε μια προσπάθεια να δοθούν απαντήσεις σε όλα τα παραπάνω ερωτήματα. Τη Δευτέρα 15 Απριλίου, θα πραγματοποιηθεί εκδήλωση-παρουσίαση στο Eteron, Ινστιτούτο για την Έρευνα και την Κοινωνική Αλλαγή, παρουσία του συγγραφέα. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Humans | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γυναικοκτονία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ιατρική | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πάσχα: Πώς θα λειτουργήσουν τα καταστήματα",
        "body": "Πώς θα λειτουργήσουν τα καταστήματα την πασχαλινή περίοδο. Από την Πέμπτη 25 Απριλίου ξεκινά επισήμως το εορταστικό ωράριο για το Πάσχα με τις επιχειρήσεις να λειτουργούν με διευρυμένο ωράριο στην Αθήνα από τις 09:00 – 21:00 δίνοντας την ευκαιρία σε νονούς να πάρουν τις λαμπάδες, τα πασχαλινά αυγά αλλά και τα ψώνια για τα βαφτιστήρια τους. Όπως κάθε χρόνο, έτσι και φέτος την Κυριακή των Βαΐων, 28 Απριλίου, τα μαγαζιά θα παραμείνουν ανοιχτά, από τις 11:00 μέχρι στις 16:00 στην Αθήνα με τους καταναλωτές να έχουν μία έξτρα μέρα για ψώνια. Η αγορά λειτουργεί ήδη εφαρμόζοντας το πασχαλινό ωράριο όπως το έχουν προτείνει οι εμπορικοί σύλλογοι, αν και όπως αναφέρουν οι έμποροι, αναμένουν οι εργαζόμενοι του ιδιωτικού τομέα να εισπράξουν το δώρο του Πάσχα για να αυξηθεί η αγοραστική κίνηση. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κανάρια: Ιστορική κινητοποίηση κατά του μαζικού τουρισμού - \"Άνθρωποι ζουν εδώ!\"",
        "body": "Δεκάδες χιλιάδες κάτοικοι κατέκλυσαν τους δρόμους της Τενερίφης διαμαρτυρόμενοι για το μη βιώσιμο, όπως το χαρακτηρίζουν, τουριστικό μοντέλο των Καναρίων Νήσων. Χιλιάδες άνθρωποι διαδήλωσαν σήμερα στην Τενερίφη κατά του μαζικού τουρισμού, ζητώντας από τις αρχές του ισπανικού νησιού να προχωρήσουν σε προσωρινούς περιορισμούς στις αφίξεις τουριστών, για να ανακόψει την ραγδαία άνοδο των βραχυπρόθεσμων ενοικιάσεων θερινών κατοικιών και της κατασκευής ξενοδοχείων που αυξάνουν το κόστος στέγασης για τους κατοίκους. Κρατώντας πλακάτ που έγραφαν “Άνθρωποι ζουν εδώ” και “Δεν θέλουμε να δούμε το νησί μας να πεθάνει“, διαδηλωτές καλούσαν για αλλαγές στην τουριστική βιομηχανία που αντιπροσωπεύει το 35% του ΑΕΠ στο αρχιπέλαγος των Καναρίων Νήσων. “Αυτό δεν είναι ένα μήνυμα κατά του τουρίστα, αλλά ενάντια σε ένα τουριστικό μοντέλο που δεν ωφελεί αυτή τη γη και πρέπει να αλλάξει”, είπε ένας από τους διαδηλωτές στο Reuters κατά τη διάρκεια της πορείας στην πρωτεύουσα της Τενερίφης, Σάντα Κρουθ ντε Τενερίφε. 🇮🇨🇮🇨#CanariasTieneUnLimite pic.twitter.com/wxFUWNUCX9— Ana Sabe Volar (@anasabevolar) April 20, 2024 \n Μικρότερες πορείες πραγματοποιήθηκαν σε άλλα μέρα στο νησιωτικό σύμπλεγμα και σε άλλες ισπανικές πόλεις. Όλες οργανώθηκαν από περίπου δώδεκα περιβαλλοντικές οργανώσεις ενόψει της περιόδου αιχμής των θερινών διακοπών. Οι οργανώσεις υποστηρίζουν ότι οι τοπικές αρχές θα πρέπει να περιορίσουν προσωρινά τον αριθμό των επισκεπτών για να μετριάσουν την πίεση στο περιβάλλον, τις υποδομές και το απόθεμα κατοικιών των νησιών και να περιορίσουν τις αγορές ακινήτων από ξένους. “Οι αρχές πρέπει να σταματήσουν αμέσως αυτό το διεφθαρμένο και καταστροφικό μοντέλο που εξαντλεί τους πόρους και κάνει την οικονομία πιο επισφαλή. Οι Κανάριοι Νήσοι έχουν όρια και η υπομονή των ανθρώπων επίσης“, δήλωσε στο Reuters ο Αντόνιο Μπουλόν, ένας από τους διοργανωτές της διαδήλωσης. Το αρχιπέλαγος των 2,2 εκατομμυρίων κατοίκων επισκέφθηκαν σχεδόν 14 εκατομμύρια ξένοι τουρίστες το 2023, σε μια αύξηση 13% συγκριτικά με 2022, σύμφωνα με επίσημα στοιχεία. #CanariasTieneUnLimite pic.twitter.com/29zOSxx4m1— ANTONELLA MORGANA ALIOTTI🔻 (@aliottianto678) April 20, 2024 \n Οι τοπικές αρχές ανησυχούν για τις επιπτώσεις που έχει ο αυτός ο υπερτουρισμός στους κατοίκους. Ένα προσχέδιο νόμου που αναμένεται να ψηφιστεί φέτος, το οποίο αυστηροποιεί τους κανόνες για τις βραχυπρόθεσμες ενοικιάσεις, έρχεται μετά από διαμαρτυρίες των κατοίκων που δεν μπορούν να ανταπεξέλθουν οικονομικά στο κόστος στέγασης. Ο πρόεδρος των Καναρίων Νήσων Φερνάντο Κλαβίχο δήλωσε την Παρασκευή ότι αισθάνεται περήφανος που η περιοχή είναι ένας κορυφαίος ισπανικός τουριστικός προορισμός, αλλά αναγνώρισε ότι χρειάζονται περισσότεροι έλεγχοι καθώς ο κλάδος συνεχίζει να αναπτύσσεται. “Δεν μπορούμε να συνεχίσουμε να εθελοτυφλούμε. Αν συνεχίσουμε να αγνοούμε το πρόβλημα, τα ξενοδοχεία θα συνεχίσουν να ανοίγουν χωρίς κανέναν έλεγχο”, είπε σε συνέντευξη Τύπου. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Οι 10 καλύτερες ταινίες που θα δούμε την υπόλοιπη άνοιξη",
        "body": "Το POP για τις Δύσκολες Ώρες ξεκοκαλίζει τις κυκλοφορίες του επόμενου διμήνου και ξεχωρίζει τις ταινίες για τις οποίες ανυπομονεί. Κάπου ανάμεσα στην οσκαρική περίοδο και στη θερινή περίοδο των μπλοκμπάστερ και των επανεκδόσεων, αυτό το ανοιξιάτικο διάστημα βλέπει δεκάδες ταινίες στις αίθουσες και μια ανάγκη να διαλέξουμε αυτές που περιμένουμε περισσότερο. Η Ιωσηφίνα Γριβέα κι ο Θοδωρής Δημητρόπουλος συζητούν για όσες ταινίες ανυπομονούν να δουν τον Απρίλιο και τον Μάιο, από franchise ταινίες σαν τον νέο Πλανήτη των Πιθήκων μέχρι ερωτικές δραμεντί σαν το Challengers κι από το Furiosa μέχρι το Civil War. Τι μας εξιτάρει και τι μας προβληματίζει στην ταινία τρόμου Late Night with the Devil; Γιατί μας ενθουσιάζει η προοπτική να δούμε τον Chris Hemsworth στη Furiosa του George Miller; Πόσο «από τη ζωή βγαλμένο» θα είναι το ερωτικό τρίγωνο του Challengers (γνωστό και ως Το Τριολέ); Πόσο μεγάλος σταρ είναι ο Ryan Gosling και γιατί πιστεύουμε πως θα γίνει ακόμα μεγαλύτερος; Πόσες ακόμα αναίτια καλές ταινίες μπορεί να δώσει το franchise του Πλανήτη των Πιθήκων; Ποιο είναι το μυστικό της Abigail; Ποια ταινία της άνοιξης θα μας κάνει να φωνάξουμε «δικαιοσύνη (και Όσκαρ!) στους κασκαντέρ»; Και, τελικά, τι κάνει η Anne Hathaway τα βράδια του Σαββάτου; Αυτά και πολλά περισσότερα στο POP για τις Δύσκολες Ώρες της εβδομάδας! Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ανδρουλάκης: Στις ευρωεκλογές να αποδοκιμαστεί η κυβέρνηση πού περιφρονεί την αυτοδιοίκηση",
        "body": "Συνάντηση με τη δήμαρχο Καλαμαριάς είχε ο πρόεδρος του ΠΑΣΟΚ – Κινήματος Αλλαγής Νίκος Ανδρουλάκης – Ευρωεκλογές και παραλιακό μέτωπο Θεσσαλονίκης στο επίκεντρο της συνάντησης “Είναι μία εξαιρετική ευκαιρία οι ευρωεκλογές της 9ης Ιουνίου, ώστε να αποδοκιμαστεί μία πολιτική συμπεριφορά της κυβέρνησης που περιφρονεί την αυτοδιοίκηση, τους εκλεγμένους δημάρχους, τα δημοτικά συμβούλια, και, εν τέλει, την κοινωνία των πολιτών”, επισήμανε ο πρόεδρος του ΠΑΣΟΚ-Κινήματος Αλλαγής, Νίκος Ανδρουλάκης, στη διάρκεια της συνάντησης με τη δήμαρχο Καλαμαριάς, Χρύσα Αράπογλου, με την οποία συζήτησαν για την αξιοποίηση του παραλιακού μετώπου της Θεσσαλονίκης. “Πρέπει να σταματήσει ο κ. Μητσοτάκης να παίρνει αποφάσεις πίσω από κλειστές πόρτες, αποκλειστικά με προτεραιότητα το χάιδεμα ισχυρών οικονομικών συμφερόντων. Υπάρχουν τα χρήματα του Ταμείου Ανάκαμψης, υπάρχουν πια πολλοί ευρωπαϊκοί πόροι, ας αξιοποιηθούν με προτεραιότητα τη βελτίωση της ζωή των πολιτών”, είπε, σύμφωνα με το Αθηναϊκό και Μακεδονικό Πρακτορείο ο κ. Ανδρουλάκης και σχετικά με το παραλιακό μέτωπο υπογράμμισε: “Για μας είναι προτεραιότητα να αναπτυχθεί σωστά το παραλιακό μέτωπο της Θεσσαλονίκης, μήκους 40 χιλιόμετρων, ώστε να βελτιώσει τη ζωή των πολιτών και να αποκτήσει όλο το πολεοδομικό συγκρότημα Θεσσαλονίκης ένα ισχυρό συγκριτικό πλεονέκτημα, σε σχέση με άλλες μεγάλες ευρωπαϊκές πόλεις. Αυτό για να το πετύχουμε χρειάζεται και προτείνουμε έναν ενιαίο θεσμό, έναν ενιαίο φορέα σχεδιασμού, υλοποίησης και διαχείρισης του έργου. Δυστυχώς όμως η κυβέρνηση της Νέας Δημοκρατίας περιφρονεί την αυτοδιοίκηση και την κοινωνία των πολιτών. Δεν μπορεί να σχεδιάζουν πίσω από κλειστές πόρτες έργα που αφορούν εκατομμύρια Έλληνες πολίτες, με προτεραιότητα το πως θα έχουν καλές σχέσεις με ισχυρά συμφέροντα”. Για τη δήμαρχο Καλαμαριάς, Χρύσα Αράπογλου, είπε ότι έχει πολύ μεγάλη εμπειρία και τις αντοχές να πετύχει το καλύτερο δυνατό για τους πολίτες της Καλαμαριάς. Και μαζί με τους υπόλοιπους δήμους, που εμπλέκονται στο παραλιακό μέτωπο, να πετύχουν τις επόμενες δεκαετίας να βελτιωθεί ραγδαία η ζωή όλο τον κατοίκων της Θεσσαλονίκης. \n\n\n\n\r\n          Συνάντηση Προέδρου του ΠΑΣΟΚ-Κινήματος Aλλαγής Νίκου Ανδρουλάκη με τη δήμαρχο Καλαμαριάς Χρύσα Αράπογλου        \n\nEUROKINISSI        \n\r\n          ΡΑΦΑΗΛ ΓΕΩΡΓΙΑΔΗΣ        \n\n\n Από την πλευρά της η κ. Αράπογλου τόνισε πως μιας κι έρχονται οι ευρωεκλογές πρέπει να ανοίξουμε τι συζήτηση για τι σημαίνει σχεδιασμός πόλεων στην Ευρώπη. “Τουλάχιστον να κρατήσουμε το ευρωπαϊκό κεκτημένο για την βιωσιμότητα των πόλεων“, είπε και συνέχισε: “Στην Καλαμαριά με το εξαιρετικό παραλιακό μέτωπο των 6,5 χιλιομέτρων που βρίσκεται σε πολύ άσχημη κατάσταση, γιατί κάποιοι θέλουν να τα κρατήσουν όλα μέχρι να βρεθεί η βέλτιστη λύση του real estate, στο οποίο εμείς, φυσικά, είμαστε αντίθετοι, συνεχίσουμε να παλεύουμε με όλες μας τις δυνάμεις για το αυτονόητο. Δηλαδή για ελεύθερο παραλιακό μέτωπο, με περιβαλλοντικές και ποδηλατικές διαδρομές, με δράσεις πολιτισμού και ναυταθλητισμού, όπως γίνεται σε όλες τις ωραίες πόλεις του κόσμου και της Ευρώπης, μιας και είμαστε στις ευρωεκλογές”. Παράλληλα τόνισε πως το ΠΑΣΟΚ βρίσκεται κοντά σε αυτές τις προσπάθειες του Δήμου. Μετά την ολοκλήρωση της συνάντησης ο κ. Ανδρουλάκης περιόδευσε στον πεζόδρομο της Καλαμαριάς, συνομίλησε με καταστηματάρχες και πολίτες και φωτογραφήθηκε μαζί τους. \n\n\n\n\r\n          Επίσκεψη Νίκου Ανδρουλάκη στην Καλαμαριά        \n\nEUROKINISSI        \n\r\n          ΡΑΦΑΗΛ ΓΕΩΡΓΙΑΔΗΣ         \n\n\n Τον πρόεδρο του ΠΑΣΟΚ-Κινήματος Αλλαγής συνόδευαν οι υποψήφιοι ευρωβουλευτές Θοδωρής Ζαγοράκης, Κώστας Χρυσόγονος, Ηλίας Κικίλιας, Νίκος Ξυλούρης, Γρηγόρης Ζαρωτιάδης, Κωνσταντίνα Αδάμου, Στεφανία Τανιμανίδου, Μυρτώ Σαμαρά, Χριστίνα Αλιρη και Κατερίνα Πλέσια- Ευσταθοπούλου, ο εκπρόσωπος Τύπου Θανάσης Γλαβίνας και στελέχη του κόμματος. Έπειτα από τη σύντομη περιοδεία, ο κ. Ανδρουλάκης κάθισε σε καφέ της Καλαμαριάς μαζί με τους υποψήφιους του κόμματος του.   Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Explainers | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Talks | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γυναικοκτονία-Αγ. Ανάργυροι: Το οπτικοακουστικό υλικό δεν είναι ενιαίο",
        "body": "Σε συγκλονιστικές αποκαλύψεις προχώρησε η δικηγόρος της οικογένειας της 28χρονης Κυριακής Γρίβα, τονίζοντας μεταξύ άλλων πως το υλικό από τη στιγμή της δολοφονίας που έχει φτάσει στις Αρχές “έχει κενά, κόβεται”. “Ο φρουρός είχε χρόνο να δράσει” υποστήριξε η ποινικολόγος και δικηγόρος της οικογένειας της 28χρονης Κυριακής Γρίβα, η οποία δολοφονήθηκε το βράδυ της 1ης Απριλίου από τον πρώην σύντροφό της έξω από το Αστυνομικό Τμήμα Αγίων Αναργύρων. Συγκεκριμένα, η κ. Έλενα Τζούλη, μιλώντας στην ΕΡΤ, αρχικά ανέφερε πως, ενώ χτες ήταν προγραμματισμένη η κατάθεση της μητέρας της 28χρονης στις Αρχές, κάτι τέτοιο δεν ήταν εφικτό, καθώς βρίσκεται σε άσχημη ψυχολογική κατάσταση, και κατόπιν  ιατρικής γνωμάτευσης της έχει απαγορευτεί να συμμετάσχει σε τέτοιου είδους διαδικασίες. “Αυτό που θέλω να σας πω είναι, ότι αποκλειστικά χάρη στην Ανακρίτρια Αθηνών, Παναγιώτα Σούτσου, έγινε δεκτό το αίτημα, το οποίο εγγράφως είχαμε υποβάλει δύο μέρες πριν, και η υπόθεση πλέον τέθηκε στην ορθή βάση της πλήρους διαλεύκανσης. Πρακτικά αυτό σημαίνει ότι υποβάλλαμε αίτημα προκειμένου να κατασχεθεί όλο το οπτικοακουστικό υλικό από το Τμήμα, από κάμερες του ΑΤ, από κάμερες παρακείμενων κατοικιών και καταστημάτων, καθώς, όπως προκύπτει από το υλικό που έχει στα χέρια της η κ. Ανακρίτρια και δόθηκε και σε εμάς ως συνηγόρους, το υλικό δεν είναι ενιαίο, κόβεται, υπάρχουν κενά, τα οποία γεννήθηκαν και στην κυρία Ανακρίτρια“, τόνισε η κ. Τζούλη. Σημείωσε δε πως “δεν θα κάνω χρήση της λέξης μοντάζ, γιατί δεν είμαι τεχνικός καμερών, αλλά γι’ αυτό ζητήσαμε ως οικογένεια της μητέρας της αδικοχαμένης Κυριακής και έγινε δεκτό να κατασχεθεί και να της παραδοθεί σε συνεχή ροή και όχι κομμένο προκειμένου να εξεταστεί και από δικό μας, τεχνικό πραγματογνώμονα της οικογένειας, ώστε να διαπιστωθεί ότι είναι το πρωτότυπο υλικό”. “Αυτό το οποίο ζητάμε είναι όλο το υλικό με συνεχή ροή, και όχι μόνο της ίδιας ημέρας, μιλάμε για ροή τριών ημερών, γιατί αυτό το οποίο έχει στα χέρια της η κυρία Ανακρίτρια κόβεται στο επίμαχο σημείο των 4 προηγούμενων μαχαιριών, που το κορίτσι δεχόταν στο σώμα του, στην ευθεία του φυλακίου” εξήγησε. “Άρα ο φρουρός είχε καθαρή και άμεση οπτική επαφή με τον δράστη, ο οποίος περπατούσε με γοργά βήματα πίσω της, ούτε έτρεχε ούτε αιφνιδιάστηκε ο φρουρός, παρακολουθούσε έναν δράστη που κρατούσε ένα τεράστιο μαχαίρι 30 εκατοστών, όρθιο προτεταμένο, το έβγαλε από την τσέπη του επιδεικτικά και το κρατούσε όρθιο” συνέχισε. “Ήταν εντός οπτικού πεδίου του φρουρού, δεν έκανε τίποτα, μέχρι που η άτυχη 28χρονη Κυριακή σωριάστηκε μπροστά του, όπου εκεί (σ.σ. ο δράστης) της κατάφερε και την τελευταία θανατηφόρα μαχαιριά, όπου και ο φρουρός εδέησε με ήρεμες κινήσεις να βγει έξω, να παρακολουθεί το κορίτσι να ψυχορραγεί.  Το οποίο κοριτσάκι μόνο το κεφάλι του κατάφερε να σηκώσει, αφού είχαν κατέβει και οι Αστυνομικοί που ήταν μέσα στο ΑΤ. Σήκωσε το κεφάλι ενώ έβγαζε αίμα από το στόμα και ψυχορραγούσε, κανένας δεν συνέδραμε. Ο δράστης καθόταν ανενόχλητος δίπλα, κρατώντας το μαχαίρι, όπου εκεί, για λόγους πια θεατρινισμού και υπερασπιστικής γραμμής, κατάφερε μαχαιριά στο λαιμό του και τότε εδέησαν να τον αφοπλίσουν. Θα μπορούσε ο άνθρωπος αυτός να επιτεθεί και στους αστυνομικούς“. Στη συνέχεια η κ. Τζούλη αναφέρθηκε και στο ηχητικό ντοκουμέντο, το οποίο δόθηκε στη δημοσιότητα τις προηγούμενες ημέρες, χαρακτηρίζοντάς το “σοκαριστικό”. “Μιλάμε για έναν αξιωματικό, ο οποίος μιλά με την Άμεσο Δράση και της λέει με πολύ αργό ρυθμό της κυρίας με την οποία μιλά, ‘Είδα από το μπαλκόνι ένα πτώμα κάτω’, ‘Τι είναι; Συνάδελφος’ τον ρωτάει εκείνη, και αυτός απαντά ‘Όχι πολίτης’. ‘Α ωραία’ απαντάει μετά εκείνη, σαν να λέει “έξω βρέχει” [..] Είναι σοκαριστικό. Και επειδή δυστυχώς η ενδοοικογενειακή βία είναι πάρα πολύ μεγάλη, οι γυναίκες αυτές – και είναι πάρα πολλές – βλέποντας αυτή την κατάσταση διστάζουν και σου λέει ‘πού να πάω, την άλλη μέρα, αν όχι μπροστά στο ΑΤ, θα με σκοτώσει ο σύντροφός μου, ο κακοποιητής μου όταν γυρίσω [..] Η κοπέλα αυτή τα έκανε όλα σωστά, πήγε στο ΑΤ, κρατούσε μάλιστα και το γράμμα που της είχε γράψει την προτεραία, ένα οκτασέλιδο γράμμα με πλήρη σύνταξη, χωρίς κανένα ορθογραφικό λάθος, που της έβγαζε όλη την κακία του, [..] Ήταν προειδοποιητικό το γράμμα. Επέλεξε δε να το συντάξει σε ημερομηνία ημερολογίου 17 Νοέμβρη για να της περάσει μήνυμα, να την τρομοκρατήσει” σημείωσε η κ. Τζούλη και κατέληξε, “Σήμερα, λοιπόν, ο πραγματογνώμονας που διόρισε η Ανακρίτρια μαζί με τον τεχνικό σύμβουλο τον δικό μας, του πατέρα και τον τεχνικό σύμβουλο που διόρισε ο δράστης διενεργούν την ψυχιατρική πραγματογνωμοσύνη του, και εντός των επόμενων ημερών, πολύ σύντομα, θα έχουμε το τελικό πόρισμα, το οποίο αναμένουν όλοι με μεγάλο ενδιαφέρον”. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Celebrities | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Δημήτρης Χριστόπουλος",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Έγκλημα Ειδήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Διεθνείς Ειδήσεις - Κόσμος | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "EU24/7 | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Videos | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Η Σάττι, ο μισοτελειωμένος φραπές και η πλαστική καρέκλα",
        "body": "Η σύγχρονη Ελλάδα του φραπέ και της πλαστικής καρέκλας αλλά και των lifestyle ευκολιών, της μεγαλομανίας και του στρουθοκαμηλισμού. Αντίστροφα μετράμε για τη Eurovision στην οποία η χώρα θα εκπροσωπηθεί με το ZARI της Μαρίνας Σάττι, και με το εγχώριο κοινό να συνεχίζει να διχάζεται γύρω από το τραγούδι και το κλιπ του. Κατά την προσφιλή μας συνήθεια να διχαζόμαστε με το κάθε τι, δηλαδή. Εν προκειμένω το βίντεο της Σάττι εγκόλπωσε εθνικά στερεότυπα, νεοελληνικές απεικονίσεις, αστικά και μικροαστικά πλάνα και εν γένει εκ του αποτελέσματός του δεν ήθελε και πολύ να θιχθούν τα αντανακλαστικά του μέσου Έλληνα αναλυτή των social media. Για κάποιους, το “Ζάρι” και η εικονοποίησή του εκπέμπει μια “εθνική μιζέρια”, για άλλους “δείχνει ακριβώς αυτό που είμαστε”, για κάποιους τρίτους αποπνέει μια παραφουσκωμένη, σύγχρονη “καλτίλα”. Μιλώντας σε πρωινή εκπομπή η τραγουδίστρια που θα εκπροσωπήσει τη χώρα κλήθηκε να απαντήσει στα ανωτέρω σχόλια για το βίντεο κλιπ αλλά και την unplugged εκδοχή του κομματιού της, που συνοδευόταν από πλάνα σε αυλή ενός σπιτιού, ως “side” promo project της συμμετοχής. Σχολιάζοντας τις εικόνες που είδαμε να “ντύνουν” την unplugged εκδοχή αλλά και το official clip, η Σάττι είπε ενδεικτικά: “Δεν νομίζω ότι παραποιήσαμε ή αλλοιώσαμε κάτι από την πραγματικότητα”. “Εγώ πιστεύω ότι η Ελλάδα είναι αυτή, έτσι και αλλιώς δεν νομίζω ότι παραποιήσαμε ή αλλοιώσαμε κάτι από την πραγματικότητα. Αυτό το σπίτι είναι μιας κυρίας στο Περιστέρι, και έχει αυλή. Φέραμε κάποια πράγματα να φάμε και να πιούμε, και να παίξουμε με τους φίλους μας, τους μουσικούς. Δεν νομίζω ότι κάτι από αυτό που δείξαμε δεν είναι αληθινό, τουλάχιστον στη ζωή και το lifestyle που ζω εγώ”. Είπε δε πως όσα επέλεξε να δείξει είναι “ένα κομμάτι της Ελλάδας”, πράγμα που προφανώς παραποιήθηκε εν μέρει σε τίτλους ειδησεογραφικών καναλιών. Ενώ μιλώντας στο κανάλι EurovisionFun στο YouTube, ανέφερε: “Ο στόχος για εμένα είναι να κάνω κάτι που δεν θα περάσει απαρατήρητο, να έχει στοιχεία που θυμίζουν την παράδοση της Ελλάδας μας, αλλά και την urban κουλτούρα, τους νέους και τον δυναμισμό μας”, προσθέτοντας πως “πολλές φορές, στον βωμό τού να μοιάσεις για να αρέσεις, σε κάνει να χάσεις την ταυτότητά σου”. Κατά το socialmediακό debate που αναπτύχθηκε, μέσα από το ZARI η Ελλάδα έφτασε να μοιάζει με έναν “μισοτελειωμένο φραπέ” και μια πλαστική καρέκλα από εκείνες που συναντάμε εδώ και χρόνια σε σπίτια δικά μας και συγγενών, ως ένα λούμπεν αποτέλεσμα ή ως μια ρεαλιστική παραβολή. Μετά τον όλο χαμό σχολιασμού και αντιπαραθέσεων, η Σάττι παρέθεσε στις σελίδες της στα κοινωνικά δίκτυα τη συνέντευξη που έδωσε στο Avopolis και την Εύη Χουρσανίδη όπου έλεγε μεταξύ άλλων: “Μα η Ελλάδα ήταν πάντα μία χώρα που ναι μεν ανήκει στη Δύση -όπως είπε και ένας φίλος μας!- αλλά πάντα ήταν επηρεασμένη και από την Ανατολή. Αυτό άλλωστε μας μάθαιναν και στην ιστορία στο σχολείο. Ότι η Ελλάδα είναι ένα γεωγραφικό και πολιτισμικό σταυροδρόμι. Κι αυτό βγαίνει και προς τα έξω”. Στην ίδια συνέντευξη απέρριψε τον χαρακτηρισμό “καλτ” για τις εικόνες από την αυλή του unplugged, απαντώντας: “Μα καλτ, γιατί; Εσύ δηλαδή δεν μεγάλωσες με τέτοιες εικόνες; Λέγαμε για διασκευή και είπα τι να κάνω; Να πω το ZARI πιάνο-φωνή (που λογικά όλοι αυτό θα κάνουν) σε ένα στούντιο με ωραίο φωτισμό; Ή να δείξουμε και κάτι ακόμα που θα είναι καινούργιο για τους ανθρώπους έξω; Οπότε τι κάναμε; Πήγαμε σε ένα σπίτι με αυλή στο Περιστέρι μιας κυρίας που ήξερε ο Γιάννης ο Μιχαλόπουλος που τράβηξε το βίντεο. Καμία καλτίλα, reality! Με ρωτήσαν πριν γιατί δεν το γύρισες στην Κηφισιά. Εμ, γιατί δεν μένω εκεί και δεν μου λέει τίποτα; Εγώ ήθελα αυτό: Κυριακή μεσημέρι, μαζώξεις στο σπίτι ή στο χωριό με το σόι, γλέντι. Τι ακριβώς το μη ελληνικό έχει αυτή η εικόνα; Δηλαδή τι έπρεπε; Να φέρουμε ένα τσαρούχι; Μου λένε: Μπορεί να είναι αυτή η πραγματικότητα στην Ελλάδα, αλλά δεν είναι κάτι που θα μου άρεσε να δείξω. Μήπως εκεί χρειάζεται να γίνει μία δουλίτσα; Δηλαδή σαν παλιά εμένα που μου άρεσε ένας γκόμενος και για να του αρέσω έκανα κάτι άλλο και προσπαθούσα να αλλάξω και δεν ήξερα ποια έπρεπε να είμαι, απλά να του αρέσω! Ε όχι! Αυτοί είμαστε! Και γ*μάει!”. Πρακτικά η Σάττι έχει εν μέρει άδικο. Η εικόνα του φραπέ και της πλαστικής καρέκλας παραπέμπει στο “λαϊκό” – με την αγνή του έννοια, σε μια συμβολική μεταφορά της ζωής των μεσοαστών του παρελθόντος (μας). Η λαϊκότητα αυτή περνάει σε όλη την πρόσφατη δουλειά της Σάττι μέσα από τους πρωταγωνιστές που θέλει να αναδεικνύει στα βίντεό της: καθημερινούς ανθρώπους της βιοπάλης, εκπροσώπους περιθωριοποιημένων ομάδων, εκείνους που σε γενικές γραμμές “δεν φαίνονται”. Μπορεί ενδεχομένως να το κάνει επιτηδευμένα, ωστόσο στοχεύει ξεκάθαρα στην ανάδειξη αυτής της λαϊκότητας, που είτε αρέσει σε κάποιους είτε όχι, αποτελεί τη μαγιά του τι σημαίνει “Ελλάδα” στο εδώ και τώρα. Και όντως, η λαϊκότητα αυτή έχει το ένα της πόδι στη Δύση και το άλλο στην Ανατολή, κάτι που προσπάθησε να μεταφέρει και στις μουσικές που χτίζουν το ZARI, η πορεία του οποίο ως τώρα κρίνεται ως απόλυτα επιτυχημένη (το κομμάτι δείχνει πως θα είναι τουλάχιστον στη δεκάδα του θεσμού βάσει προγνωστικών). Από την άλλη, η μετα-εκσυγχρονιστική και μετα-μνημονιακή Ελλάδα δείχνει πως θέλει να αγνοεί τις καταβολές της. Ο φραπές δεν είναι πια το ίδιο δημοφιλής, ίσως να αποτελεί μια επιλογή για δεύτερο ή τρίτο καφέ της μέρας, ή μια λύση “έκτακτης ανάγκης” για το Σαββατοκύριακο και τις διακοπές. Ο νεοέλληνας αντικατέστησε τους φραπέδες με φρεντοτσίνο και την πλαστική καρέκλα με καρέκλες σκηνοθετικές. Αυτό δεν σημαίνει φυσικά πως ανέβηκε κάποια “τάξη”. Αντιθέτως, ζορίζεται το ίδιο με τον πατέρα και τη μητέρα του, ίσως και περισσότερο, ωστόσο στο DNA έχει διαπεράσει η lifestyle “κανονικοποίηση” που μας ήθελε περισσότερο στη Δύση, παρά στην Ανατολή. Πολιτιστικά θα το έλεγε κανείς και στενάχωρο αυτό, ιδίως ως προς τη μουσική, αφού μουσικά ό,τι “ελληνικό” θριάμβευσε σε επίπεδο διεθνούς αναγνώρισης – από τη Μεταπολίτευση και μετά – “πάντρευε” πάντα το “παραδοσιακό”, το ανατολίτικο με το δυτικό στοιχείο, μετουσιώνοντάς το σε αυτό που εντέλει είμαστε ως χώρα: Ένα αμάλγαμα τάσεων και πολιτιστικών αναφορών. Ακόμη, η σύγχρονη Ελλάδα είναι και το “απολιτίκ” ακροατήριο που σπεύδει να στηρίξει το “μη χείρον βέλτιστο”, είναι η διαφθορά που κρύβεται πίσω από selfies με Aperol και ελληνικές σημαίες, η προχειρότητα και ο ωχαδερφισμός, και το ακροατήριο που προσβάλλεται από τα καρέ μιας τυπικής ημέρας στο Μοναστηράκι. Το ZARI λοιπόν – μάλλον άθελά του – κατάφερε να απαντήσει σε όλα τα παραπάνω. Ταρακούνησε τις “υπερεθνικές συνειδήσεις”, “ξένισε” με την ποικιλομορφία του, έστρεψε τον καθρέφτη πάνω σε αυτά που κάνουμε πως δεν βλέπουμε και όρισε εκ νέου τη θέση μας στην παγκόσμια γεωγραφία. Το τρομερό είναι πως όλα αυτά έγιναν αρκετά εύκολα, με ένα – δύο βίντεο των τριών λεπτών και με στυλιζαρισμένες εικόνες καθημερινής υπερβολής, χωρίς δηλαδή ιδιαίτερη εμβάθυνση και αναλύσεις. Κάτι που δείχνει πόσο γρήγορα μπορούμε να “σπάσουμε”, πως ακροβατούμε ομαδικά πάνω σε μια λεπτή επιφάνεια που ανά πάσα ώρα και στιγμή είναι έτοιμη να ραγίσει, στέλνοντάς μας εκεί ακριβώς που φοβόμαστε: Στο κενό μεταξύ συλλογικής ένδειας και εθνικής μεγαλομανίας. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΕΡΤ | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Φτάνουν 705 ευρώ για να ζήσει κανείς στην Ελλάδα;",
        "body": "Ο Γιώργος Αλεξάκης εξηγεί στον Σταύρο Διοσκουρίδη ποια είναι η κατάσταση με τον κατώτατο μισθό. 705 ευρώ είναι όσα μένουν στον εργαζόμενο που αμείβεται με τον κατώτατο μισθό. Τόσα ήταν περίπου, όταν πριν από 20 χρόνια συζητάγαμε για την γενιά των 700 ευρώ. Αλλά τότε τα πράγματα ήταν διαφορετικά αφού δεν υπήρχε ακρίβεια και το στεγαστικό πρόβλημα. Φτάνει ο κατώτατος μισθός για τα καθημερινά έξοδα; Τι αλλαγές πρέπει να γίνουν άμεσα ώστε να έχουμε πιο ψηλές αμοιβές στην Ελλάδα; O Γιώργος Αλεξάκης επικεφαλής του οικονομικού ρεπορτάζ του NEWS 24/7 έχει τις απαντήσεις. Ακούστε και κάντε εγγραφή στα News 24/7 Podcasts σε Spotify & Apple podcasts. Νέο επεισόδιο κάθε Τρίτη & Παρασκευή Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ένας macho Κάφκα στους Αγίους Αναργύρους",
        "body": "Η γυναικοκτονία της 28χρονης Κυριακής έξω από το Αστυνομικό Τμήμα των Αγίων Αναργύρων, όπου είχε ζητήσει προστασία και βοήθεια, προκαλεί οργή. Γιατί η γραφειοκρατία έγινε το φονικό όπλο της πατριαρχίας. “Κυρία μου, το περιπολικό δεν είναι ταξί. Τι να γράψω; Με σκο-πο να α- σκή- σει βί-α. Βρίσκεστε στο αστυνομικό τμήμα των Αγίων Αναργύρων θέλετε να γράψω; Βρί-σκε-ται στο α-στυ-νο-μι-κό τμή-μα. Να στείλω εκεί; Θέλετε να κάνετε μήνυση; Τι να γράψω στο βιβλίο συμβάντων; Δεν μπορούμε να σας διαθέσουμε περιπολικό, μπορεί να συμβεί κάτι πιο σοβαρό. Δεν θα πάρουμε εμείς την Άμεση Δράση. Καλέστε εσείς το 100, αν θέλετε να σας πάει σπίτι περιπολικό.”  Το επόμενο πρωί, ο τηλεφωνητής της Άμεσου Δράσεως, η αξιωματικός υπηρεσίας, η επόπτρια αξιωματικός και ο φρουρός ξύπνησαν μεταμορφωμένοι σε γιγαντιαίες κατσαρίδες. Γιατί μόνο ο Κάφκα θα μπορούσε να περιγράψει αυτό τον εφιάλτη, όπου η γραφειοκρατία έγινε το φονικό όπλο της πατριαρχίας και διευκόλυνε μία γυναικοκτονία. Ενοχλητική λέξη η πατριαρχία, ε; Πολλοί άνδρες τη νομίζουν κατηγορία εναντίον τους. Λες και η πατριαρχία δεν μετατρέπει και τους άνδρες σε θύματα εκτός από θύτες. Γιατί η πατριαρχία λέει: Οι άντρες δεν κλαίνε. Δεν έχουν αισθήματα. Μόνο οργή. Μόνο κτηνώδη ένστικτα. Μη νιώθεις, μη μιλάς, μη σκέφτεσαι. Οι γυναίκες είναι αντικείμενα και κτήματα.  Και έτσι, κάποιοι άνδρες παίρνουν το μαχαίρι και το στρέφουν κατά της γυναίκας που αμφισβήτησε αυτό που θεωρούν αυταπόδεικτο δικαίωμα τους. Ενώ κάποιοι το στρέφουν στον εαυτό τους ή πολύ απλά δεν πάνε ποτέ στο γιατρό γιατί δεν μπορούν να είναι αδύναμοι. Μα ποια πατριαρχία, αφού στο Αστυνομικό Τμήμα των Αγίων Αναργύρων τη μοιραία εκείνη ώρα βρισκόταν και δύο γυναίκες; Ένα σύστημα καταπίεσης όμως έχει πραγματικά πετύχει όταν το ασπάζονται και τα ίδια τα θύματά του, εν προκειμένω και γυναίκες. Αλλά όσες γυναίκες μιλάμε είμαστε “φεμιναζί”. Λες και το να καταγγέλλεις την ανισότητα σε βάρος των γυναικών, είναι το ίδιο με την εξόντωση εκατομμυρίων ανθρώπων σε θαλάμους αερίων. Αυτός ο χυδαίος όρος “φεμιναζί” συνιστά προσβολή στα θύματα του Ολοκαυτώματος και στην κοινή λογική. Στο Αστυνομικό Τμήμα των Αγίων Αναργύρων και στην τηλεφωνική γραμμή της όχι και τόσο αμέσου δράσεως συναντήθηκε η αδιαφορία της μικροεξουσίας για τον πολίτη με την αδιαφορία της πατριαρχίας για τη γυναίκα. Μία μικροεξουσία που κάνει τεμενάδες στον ισχυρό και απολαμβάνει να βασανίζει τον αδύναμο με διατυπώσεις, πρωτόκολλα, βιβλία συμβάντων. Που δεν έχει καμία διάθεση να εξυπηρετήσει και να προστατεύσει τον πολίτη. Και μία πατριαρχία που λέει έλα μωρέ, σιγά, υστερικά τώρα, κάτι θα του κάνε, κάπως θα τον προκάλεσε, υπερβάλλει. Είναι γυναίκα. Άρα φταίει. Φταίει όταν δε μιλά, αλλά δεν θα τη βοηθήσουμε όταν μιλά. “Δεν είδα τίποτα από το φυλάκιο. Δεν θυμάμαι να της είπα το περιπολικό δεν είναι ταξί. Το πρωτόκολλο…  Οι διαδικασίες…  Ας έκανε μήνυση. Είχε κάνει; Ωχου αδερφέ… Και τι να κάνω εγώ; Ναι λέτε για την Αστυνομία, αλλά αν κινδυνεύσετε ποιον θα πάρετε; Όχι εμάς πάντως, γιατί θα αδιαφορήσουμε.  Και θέλετε τώρα και να θεσμοθετηθεί νομικά ο όρος γυναικοκτονία. Δεν θα αρέσει σε μερίδα ψηφοφόρων αυτό. Τι θέλετε πια;”  Όχι, η θεσμική αναγνώριση του όρου γυναικοκτονία δεν θα σταματήσει τις γυναικοκτονίες, γιατί δεν θα σταματήσει ως δια μαγείας να υπάρχει η πατριαρχία και η τοξική αρρενωπότητα. Ο όρος όμως είναι απαραίτητος για να αντιμετωπιστεί θεσμικά η έμφυλη βία στην χειρότερη μορφή της. Όταν καταλήγει στο θάνατο του θύματος λόγω του φύλου του. Η θεσμική αναγνώριση του όρου γυναικοκτονία μπορεί να γίνει με τρεις τρόπους: Είτε με την πρόβλεψή του ως επιβαρυντική περίσταση στην ανθρωποκτονία (για την οποία η ισόβια κάθειρξη δεν είναι απαραίτητη ποινή όταν αναγνωρίζονται ελαφρυντικά) είτε στη θανατηφόρα σωματική βλάβη (για την οποία δεν προβλέπεται ισόβια κάθειρξη). Είτε με την ένταξη του όρου ως επιβαρυντική περίπτωση στην επιμέτρηση της ποινής. Είτε τέλος με την ένταξη του φύλου στα κριτήρια επιλογής του θύματος στο έγκλημα με ρατσιστικά χαρακτηριστικά. Όχι, δεν ζητά κανείς οι δολοφονίες γυναικών να τιμωρούνται με πιο βαριά ποινή από τις δολοφονίες ανδρών. Αλλά να διασφαλιστεί ότι οι γυναικοκτόνοι δεν θα μπορούν να βρίσκουν εύκολα ελαφρυντικά. Να ισχυρίζονται ότι τη σκότωσαν γιατί την αγαπούσαν. Ότι θόλωσαν. Ότι το έκαναν εν βρασμώ ψυχής για αυτό και μετά παραδόθηκαν ή τάχαμου προσπάθησαν να αυτοκτονήσουν. Ένα περίεργο πράγμα παρεμπιπτόντως, όλο και περισσότεροι γυναικοκτόνοι κάνουν αποτυχημένες απόπειρες αυτοκτονίας ή αυτοτραυματισμού. Λες και τους έχει δασκαλέψει κάποιος… Όχι, ούτε ο Κάφκα θα μπορούσε να τα φανταστεί αυτά. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Νίκη Μπάκουλη | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πειραιάς Ειδήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ολυμπιακός | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Mητέρα της Γαρυφαλλιάς: \"Μιλήστε, δεν είστε μόνες\"",
        "body": "Τα τελευταία πέντε χρόνια – σύμφωνα με ανεπίσημα στοιχεία, καθώς το ελληνικό κράτος δεν αναγνωρίζει νομικά τον όρο, επομένως δεν διαθέτει επίσημο μηχανισμό καταγραφής- έχουν γίνει στην Ελλάδα 105 γυναικοκτονίες. Γυναίκες δολοφονήθηκαν, επειδή ήταν γυναίκες. Η Αλεξάνδρα Μάκου είναι η μητέρα της Γαρυφαλλιάς που δολοφονήθηκε από τον σύντροφό της, το καλοκαίρι του 2021 στη Φολέγανδρο.   Το NEWS24/7 τη συνάντησε στην Κόρινθο, λίγα 24ωρα μετά την τελευταία γυναικοκτονία της Κυριακής Γρίβα έξω από το ΑΤ Αγίων Αναργύρων. Η ίδια μίλησε για την εξαγγελία κυβερνητικών μέτρων κάθε φορά που μία γυναικοκτονία ταράζει την επικαιρότητα και για τον αγώνα της να ενημερωθούν και να στηριχτούν τα θύματα της έμφυλης βίας. «Το ότι μιλάω δημόσια, είναι της Γαρυφαλλιάς, δεν είναι δικό μου», είπε. «Μου λείπει να είμαι η μαμά της Γαρυφαλλιάς». ΔΗΜΟΣΙΟΓΡΑΦΙΚΗ ΕΡΕΥΝΑ: ΚΩΣΤΑΣ ΚΟΥΚΟΥΜΑΚΑΣ\nΚΑΜΕΡΑ – ΜΟΝΤΑΖ: ΙΩΑΝΝΑ ΣΠΑΝΟΥ\nART DIRECTOR: ΓΡΗΓΟΡΗΣ ΚΟΛΛΑΡΟΣ\nMOTION DESIGNER: ΣΜΑΡΩ ΣΑΧΠΑΖΙΔΟΥ\nEDITORIAL DIRECTOR: ΣΤΑΥΡΟΣ ΔΙΟΣΚΟΥΡΙΔΗΣ SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πώς γίνεται | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μαρίνα Γιώτη & Ελένη Ανδρεάδη, πώς θα κάνουμε τα παιδιά μας να κλείσουν την οθόνη και να πιάσουν το βιβλίο;",
        "body": "Το Άκου Μάνα μοιράστηκε το μικρόφωνό του με 2 από τις πιο αγαπημένες συγγραφείς παιδικών βιβλίων, τη Μαρίνα Γιώτη και την Ελένη Ανδρεάδη, σε μια συζήτηση που ξεφεύγει από τα όρια της σελίδας και μιλάει απευθείας στην καρδιά κάθε γονιού. Η Ελένη Ανδρεάδη, η συγγραφέας της πολυδιαβασμένης και βραβευμένης σειράς Γίνε Πράκτορας του Πλανήτη (εκδ. Μεταίχμιο) ειδικεύτηκε στην Περιβαλλοντική Πολιτική και τα ΜΜΕ στο Harvard. Τα βιβλία της μεταφράζονται και κυκλοφορούν σε χώρες όπως η Αμερική, η Κίνα, η Κορέα, η Τουρκία και η Αίγυπτος. Πιθανότατα στη βιβλιοθήκη του παιδιού σας υπάρχουν τα επίσης δικά της Ο Τζάστιν Γκρέι και οι Φύλακες της Γης, Ένα σύννεφο για τα γενέθλιά μου και Γιατί σβήσαμε το γράμμα Β. Η Μαρίνα Γιώτη, μετά από 15 χρόνια καριέρας στη Διαφήμιση, επέλεξε να αφοσιωθεί στα παιδικά βιβλία, τα οποία γράφει και εικονογραφεί αλλά και στα επιτραπέζια που δημιουργεί. Είναι η συγγραφέας του περίφημου Γέτι, η Δύναμη του Ακόμη (εκδ. Διόπτρα). Βιβλία της έχουν μεταφραστεί στα αγγλικά, τα κορεάτικα και τα ιταλικά, ενώ βρίσκονται σταθερά στις λίστες των παιδικών best sellers (Δώσε Λύση στο Μελίσσι, Το Φλαφ της Ευτυχίας, Το Νησί του Ποτέ- Ποτέ, Το Κάτι τι;, Τα Παραμύθια…αλλιώς, κ.α.). Με την Ελένη Ανδρεάδη και τη Μαρίνα Γιώτη ανοίξαμε πολλά από τα ζητήματα που απασχολούν τους σύγχρονους γονείς. Ως μαμάδες και ως συγγραφείς προβληματίζονται για την επικράτηση της οθόνης και των social media και για την απομάκρυνση των παιδιών από τα βιβλία, ειδικά μετά το γυμνάσιο και τις μαύρες τρύπες του εκπαιδευτικού συστήματος που κοστίζουν πολύ. Μια συζήτηση για τα όρια, τα παιδιά, την επιμονή και τελικά, εμάς, τους ίδιους τους γονείς.   Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Real Estate | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τέχνες | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γνώμες | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μητσοτάκης-Αυτιάς, Κασσελάκης-άγιοι: Η πολιτική σουργελοποιείται…",
        "body": "Οι αρχηγοί των δύο μεγαλύτερων κομμάτων, ο πρωθυπουργός και ο αρχηγός της αξιωματικής αντιπολίτευσης, κάνουν ό,τι μπορούν για να σουργελοποιήσουν την πολιτική ζωή. Κι αν δεν το καταλαβαίνουν, τόσο το χειρότερο. Οι ευρωεκλογές δεν είναι εθνικές (βουλευτικές) εκλογές, δεν κρίνεται ποιος θα κυβερνήσει τη χώρα. Και αυτό ισχύει κατ’ εξοχήν σήμερα που η κυβέρνηση έχει νωπή λαϊκή εντολή και χαώδη διαφορά από την αντιπολίτευση. Στις ευρωεκλογές εκλέγονται πρόσωπα που εκπροσωπούν τη χώρα στο Ευρωπαϊκό Κοινοβούλιο. Θα περίμενε, λοιπόν, κανείς οι αρχηγοί των κομμάτων να μην υπέκυπταν στον πειρασμό  των «σελέμπριτις», των «πανελίστας» της τηλεόρασης ή των παλιών «μορφών» του αθλητισμού, εκτός αν είναι διαπιστωμένες η επάρκεια και οι ικανότητές τους να ανταποκριθούν στο ρόλο που θα κληθούν να αναλάβουν. Και αυτό (θα έπρεπε να) ισχύει κατ’ εξοχήν για τον πρωθυπουργό και το(μεγαλύτερο) κόμμα του. Αμ δε. Ο πρώτος που κατέφυγε στη συνήθη συνταγή είναι ο Κυριάκος Μητσοτάκης. Στη δε παρουσίαση των υποψηφίων άντεξε να δει και να ακούσει γραφικότητες, λαϊκισμούς, ακόμα και προσβλητικούς(ναι, έτσι θα έπρεπε να τους εκλάβει) ισχυρισμούς, δίκην κολακειών προς το πρόσωπό του. Ο πιο προβεβλημένος από τους υποψηφίους που επέλεξε, ο Γιώργος Αυτιάς, σε ένα απίστευτο λογύδριο-σόου έκανε τα πάντα: Στην άλλη πλευρά του λόφου τώρα, μη νομίζετε ότι τα πράγματα είναι καλύτερα. Ο αρχηγός του δεύτερου κόμματος, που τυχαίνει να είναι (;) και κόμμα της Αριστεράς, ζει σε άλλο, δικό του, κόσμο. Πήγε κι αυτός στην Αμερική και σε συνάντηση με τον αρχιεπίσκοπο έκανε τη… μεγάλη αποκάλυψη. Όταν τον βάφτισαν -είπε- το λάδι σχημάτισε στην κολυμπήθρα ένα σταυρό! Κι ένας παριστάμενος…άγιος προφήτευσε: «Τούτο το παιδί θα γίνει παπάς ή κάποιος πολύ μεγάλος»! Η πίστη του (κάθε) ανθρώπου είναι σεβαστή. Είναι άλλο αυτό και άλλο η θρησκοληψία ή το ψάρεμα ψήφων στα θολά νερά της. Τι διαφορετικό κάνει ο Κασσελάκης από αυτούς λένε ή πιστεύουν ότι οι εικόνες δακρύζουν ή το φώς στα Ιεροσόλυμα ανάβει με θαύμα και όχι με αναπτήρα; Μπορεί αρχηγός κόμματος και δη της Αριστεράς να παίζει το ρόλο του θεομπαίχτη και να αυτοαποθεώνεται μέσω …αγίων; Τι διαφορετικό κάνει ο (όχι αριστερός) Βελόπουλος που πουλάει επιστολές του Ιησού και κηραλοιφές; Και όμως ουδείς από το κόμμα του, τον(ακόμα;) αριστερό ΣΥΡΙΖΑ αισθάνθηκε την ανάγκη να πει δυο λόγια αποδοκιμασίας γι’ αυτά τα ανδραγαθήματα του αρχηγού του. Ουδείς. Βοήθειά τους… Η πραγματικότητα είναι θλιβερή. Οι αρχηγοί των δύο μεγαλύτερων κομμάτων, ο πρωθυπουργός και ο αρχηγός της αξιωματικής αντιπολίτευσης, κάνουν ό,τι μπορούν για να σουργελοποιήσουν την πολιτική ζωή. Κι αν δεν το καταλαβαίνουν, τόσο το χειρότερο. Για όσους θεωρούν όλα αυτά φυσιολογικά και δεν αντιδρούν, ισχύει η ρήση του αρχαίου φιλοσόφου Επίκτητου: «Όσοι με σοβαρότητα αντιμετωπίζουν τα γελοία, γίνονται καταγέλαστοι στα σοβαρά»… Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τι κάνει η Ε.Ε. για τα κακοποιημένα παιδιά του Διαδικτύου;",
        "body": "Τουλάχιστον ένα στα πέντε ανήλικα στην Ευρώπη πέφτουν θύματα κακοποίησης. Τα περισσότερα περιστατικά αφορούν το διαδίκτυο. Πώς η Ε.Ε. δημιουργεί έναν πιο ασφαλή ψηφιακό κόσμο για τα παιδιά. Ένα στα 8 παιδιά παγκοσμίως έχουν πέσει θύματα κάποιας μορφής σεξουαλικής βίας, είτε στο διαδίκτυο, είτε στην πραγματική ζωή. Στην Ευρώπη, η αναλογία αυτή είναι ένα προς πέντε. Μόλις χθες, Τετάρτη, ο ΠΟΥ έδωσε νεότερα δεδομένα σχετικά με την σεξουαλική παρενόχληση στο διαδίκτυο σε παγκόσμια κλίματα. Τα στοιχεία είναι σοκαριστικά. Περίπου το 16% των παιδιών ηλικίας 11 με 15 ετών δηλώνουν ότι έπεσαν θύματα παρενόχλησης στο διαδίκτυο το 2022, αριθμός που έχει αυξηθεί σε σχέση με προηγούμενη αντίστοιχη έρευνα. Η προηγούμενη έκθεση του Health Behavior in School-aged Children (HBSC), που βασίστηκε σε στοιχεία του 2018, ανέφερε ότι το 13% των παιδιών αυτής της ηλικίας είχαν παρενοχληθεί στο διαδίκτυο. Όπως όλοι γνωρίζουμε, τα παιδιά χρησιμοποιούν το διαδίκτυο και τα κινητά τηλέφωνα όλο και περισσότερο. Αυτό που ίσως να μας διαφεύγει είναι ότι μόλις το 2022 έγιναν 32.000.000 καταγγελίες σεξουαλικής κακοποίησης ανηλίκων στο διαδίκτυο, καταγράφοντας ιστορικό υψηλό. Αν και τα smartphones ανοίγουν νέους δρόμους για μαθησιακές και κοινωνικές ευκαιρίες, ενέχουν και κινδύνους όπως διαδικτυακό εκφοβισμό, περιεχόμενο ακατάλληλο για την ηλικία τους και παραπληροφόρηση. Σε όλα τα παραπάνω μάλιστα, πρέπει να συνυπολογίσουμε και ένα άλλο στοιχείο: Το ένα τρίτο των κακοποιημένων παιδιών δεν λένε ποτέ τίποτα και σε κανέναν. Αποτέλεσμα; Πολλές από αυτές τις ενέργειες δεν καταγγέλλονται και ως εκ τούτου είναι δύσκολο να μετρηθεί το πραγματικό εύρος του φαινομένου. Ιδού η έκταση που σας παρουσιάζει το NEWS 24/7: \n\n Να προσθέσουμε στα παραπάνω ότι το 99,5% των καταγγελιών αφορούσαν περιστατικά παιδικής πορνογραφίας. Αρκεί να σκεφτείτε ότι κάθε δευτερόλεπτο, τουλάχιστον 2 φωτογραφίες ή βίντεο σεξουαλικής κακοποίησης παιδιών διακινούνται διαδικτυακά. Μάλιστα, 1 στα 3 υλικά σεξουαλικής κακοποίησης παιδιών που διακινούνται διαδικτυακά, αφορά σε παιδί ηλικίας κάτω των 10 ετών. Όσο για την Ελλάδα; Μόνο στη χώρα μας, το 2021 υπήρξαν 14.616 καταγγελίες για τέτοιο υλικό. Η προστασία των παιδιών ήταν και παραμένει πρωταρχικός στόχος για την Ευρωπαϊκή Ένωση και το Ευρωπαϊκό Κοινοβούλιο, όπως κατοχυρώνεται στο άρθρο 3 της Συνθήκης για την Ευρωπαϊκή Ένωση και στον Χάρτη Θεμελιωδών Δικαιωμάτων της Ε.Ε. Τα θεσμικά όργανα της Ε.Ε. συνεργάζονται για τη διασφάλιση των δικαιωμάτων των παιδιών, ενώ με τη στρατηγική της Ε.Ε. 2021-2024 για τα δικαιώματα του παιδιού (Μάρτιος του 2021), τέθηκε ως στόχος η καταπολέμηση της φτώχειας, του κοινωνικού αποκλεισμού, των διακρίσεων και κάθε είδους εκφοβισμού. Να θυμίσουμε εδώ, ότι η Ε.Ε. έχει υιοθετήσει και μια πιο συγκεκριμένη στρατηγική για την καταπολέμηση της σεξουαλικής κακοποίησης παιδιών και ως εκ τούτου στοχεύει στην διεύρυνση των κανόνων που ισχύουν από το 2011. Τον περασμένο Νοέμβριο, το Ευρωπαϊκό Κοινοβούλιο ενέκρινε έναν νέο σχέδιο με στόχο την καταπολέμηση και την πρόληψη της σεξουαλικής κακοποίησης παιδιών στο Διαδίκτυο. Σύμφωνα με την προτεινόμενη νομοθεσία, οι πάροχοι υπηρεσιών φιλοξενίας ή διαπροσωπικής επικοινωνίας θα είναι υποχρεωμένοι να αξιολογούν τους κινδύνους για την πιθανή παρουσία σεξουαλικού περιεχομένου που εμπλέκουν παιδιά στις υπηρεσίες τους. Μόλις οι πάροχοι εντοπίσουν το επίπεδο κινδύνου, πρέπει να εφαρμόσουν μέτρα για την αντιμετώπισή του. Ο κανονισμός παρέχει έναν εκτενή κατάλογο πιθανών μέτρων, όπως ανάπτυξη προϊόντων ή υπηρεσιών με τρόπο που να αποφεύγει πιθανή βλάβη, υποχρεωτικούς γονικούς ελέγχους, τη δημιουργία μηχανισμών αναφοράς χρηστών και τη χρήση συστημάτων επαλήθευσης ηλικίας όταν υπάρχει κίνδυνος χειραγώγησης παιδιών. Ο κανονισμός εισάγει επίσης υποχρεωτικά μέτρα για υπηρεσίες που στοχεύουν άμεσα παιδιά, πλατφόρμες που χρησιμοποιούνται κυρίως για τη διάδοση πορνογραφικού περιεχομένου και ορισμένες υπηρεσίες συνομιλίας σε παιχνίδια. Παράλληλα, η πρόταση περιλαμβάνει τη δημιουργία Κέντρου Παιδικής Προστασίας της Ε.Ε, το οποίο θα λαμβάνει, θα φιλτράρει, θα αξιολογεί και θα διαβιβάζει αναφορές περιεχομένου σεξουαλικής κακοποίησης παιδιών στις αρμόδιες εθνικές αρχές. Επίσης, θα υποστηρίζει τις εθνικές αρχές, θα διεξάγει έρευνες και θα επιβάλλει πρόστιμα. Οι ευρωβουλευτές πρότειναν επίσης τη δημιουργία ενός νέου Συμβουλευτικού Φόρουμ για τα Δικαιώματα των Θυμάτων ώστε να διασφαλιστεί ότι θα ακούγονται οι φωνές των κακοποιημένων παιδιών. Τέλος, τον Φεβρουάριο, το Ευρωπαϊκό Κοινοβούλιο και το Ευρωπαϊκό Συμβούλιο κατέληξαν σε συμφωνία για παράταση ενός ειδικού μέτρου με σκοπό την καταπολέμηση της σεξουαλικής κακοποίησης παιδιών στο διαδίκτυο. Συγκεκριμένα, συμφώνησαν να επεκτείνουν την εξαίρεση από τους ευρωπαϊκούς κανόνες για το ηλεκτρονικό απόρρητο που επιτρέπουν τον εντοπισμό υλικού σεξουαλικής κακοποίησης παιδιών στο διαδίκτυο. Η παρέκκλιση από τη νομοθεσία της ΕΕ σχετικά με το σεβασμό της ιδιωτικής ζωής στο διαδίκτυο επιτρέπει τον εντοπισμό υλικού σεξουαλικής κακοποίησης παιδιών (CSAM) στο Διαδίκτυο, αλλά επρόκειτο να λήξει τον Αύγουστο του 2024. Πλέον, παρατείνεται έως τις 3 Απριλίου 2026. Βάσει αυτής, δίνεται η δυνατότητα στους παρόχους των υπηρεσιών διαπροσωπικών επικοινωνιών (π.χ. υπηρεσίες ανταλλαγής μηνυμάτων) να χρησιμοποιούν ειδικές τεχνολογίες για την επεξεργασία προσωπικών και άλλων δεδομένων με σκοπό τον εντοπισμό περιστατικών διαδικτυακής σεξουαλικής κακοποίησης παιδιών στο πλαίσιο των υπηρεσιών τους, την καταγγελία των περιστατικών αυτών και την αφαίρεση του σχετικού υλικού. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Σπαρτιάτες | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Οικονομία Ειδήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Σακελλαρίδης: Εδώ και 7 μήνες οι κάτοικοι της Καρδίτσας ζουν σε μια κατάσταση ομηρίας",
        "body": "Επτά μήνες μετά τις καταστροφικές πλημμύρες στην ευρύτερη περιοχή της Καρδίτσας, οι κάτοικοι εξακολουθούν να βρίσκονται αντιμέτωποι με πολλές δυσκολίες, όπως τονίζει ο Γαβριήλ Σακελλαρίδης. Στην πολύπαθη περιοχή της Καρδίτσας βρέθηκε την Παρασκευή ο υπεύθυνος πολιτικού σχεδιασμού και υποψήφιος ευρωβουλευτής της Νέας Αριστεράς, Γαβριήλ Σακελλαρίδης, μαζί με συνυποψήφιούς τους. Όπως αναφέρει, μεταξύ άλλων, σε ανάρτησή του, «οι κάτοικοι ακόμα περιμένουν τος αποζημιώσεις, τα επιδόματα ενοικίου, την αποκατάσταση των ζημιών στις υποδομές και στα χωράφια τους. Ακόμα περιμένουν την απομάκρυνση των φερτών υλικών από τα χωράφια τους ενώ ξεκινάει η καλλιεργητική περίοδος». Εστιάζει, δε, στις καθυστερήσεις στις αγροτικές ενισχύσεις και την μείωση του αγροτικού εισοδήματος. Όπως καταλήγει, καλώντας να μην συμβιβαστούμε με αυτή τη συνθήκη, «εδώ και 7 μήνες οι κάτοικοι των περιοχών ζουν σε μια κατάσταση ομηρίας, περιμένουν τις υποσχέσεις της κυβέρνησης, ζουν υπό τον διαρκή φόβο των βροχοπτώσεων και την ίδια στιγμή βιώνουν την ίδια ακρίβεια και μείωση του εισοδήματος όπως σε όλη την χώρα». Χτες βρεθήκαμε στην Καρδίτσα με τους ανθρώπους της Νέας Αριστεράς στην περιοχή και την Elena Olga Christidi, την Ζωή Ακριβούλη – Zoe Akrivouli και το Nikitas Mylopoulos υποψήφιους ευρωβουλευτές/ριες. Επισκεφτήκαμε τον Παλαμά, τον Βλοχό, την Μεταμόρφωση, τις περιοχές που βίωσαν την καταστροφή του Daniel τον Σεπτέμβρη του 2023 και ακόμη μέτρανε τις πληγές τους. Οι κάτοικοι ακόμα περιμένουν τος αποζημιώσεις, τα επιδόματα ενοικίου, την αποκατάσταση των ζημιών στις υποδομές και στα χωράφια τους. Ακόμα περιμένουν την απομάκρυνση των φερτών υλικών από τα χωράφια τους ενώ ξεκινάει η καλλιεργητική περίοδος. Συζητήσαμε για το περίφημο master plan των Ολλανδών που προέκυψε χωρίς διαβούλευση και οι κάτοικοι το θεωρούν εκτός πραγματικότητας της περιοχής. Ένα σχέδιο που ιδιωτικοποιεί την διαχείριση του αρδευτικού δικτύου, προωθεί την εκτροπή του Αχελώου αντί για μικρότερα και αποτελεσματικότερα έργα και κάνει συρραφή από υπάρχουσες προτάσεις για έργα χωρίς καμία σύνδεση μεταξύ τους. Μας μίλησαν για τις καθυστερήσεις στις αγροτικές ενισχύσεις και την μείωση του αγροτικού εισοδήματος. Είναι εντυπωσιακή η απόγνωση των ανθρώπων της περιοχής εξαιτίας των καθυστερήσεων, της γραφειοκρατίας και κυρίως της έλλειψης ενσυναίσθησης από την πλευρά της κυβέρνησης. Το βράδυ μιλήσαμε στην εκδήλωση της Νέας Αριστεράς στην πόλη της Καρδίτσας όπου παρά την καταρρακτώδη βροχή -σε μια περιοχή που έχει δεινοπαθήσει- παραβρέθηκαν δεκάδες πολίτες. Γενικό συμπέρασμα: εδώ και 7 μήνες οι κάτοικοι των περιοχών ζουν σε μια κατάσταση ομηρίας, περιμένουν τις υποσχέσεις της κυβέρνησης, ζουν υπό τον διαρκή φόβο των βροχοπτώσεων και την ίδια στιγμή βιώνουν την ίδια ακρίβεια και μείωση του εισοδήματος όπως σε όλη την χώρα. Να μην συμβιβαστούμε με αυτή την συνθήκη. Να διεκδικήσουμε μία ζωή με αξιοπρέπεια. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Εορτολόγιο: Ποιοι γιορτάζουν την Κυριακή 21 Απριλίου",
        "body": "Ποιοι έχουν σήμερα την τιμητική τους. Σήμερα Κυριακή, 21 Απριλίου, το εορτολόγιο περιλαμβάνει όσους φέρουν το όνομα Αλεξάνδρα, Αλεξία, Αλέξω, Αλέκα, Σάντρα, Σάσα, Ιανουάριος, Ιανός, Ιανή, Φαίστος, Φαιστή, Φαιστίνα. Σύμφωνα με το Saint.gr, η Αγία Αλεξάνδρα ήταν σύζυγος του αυτοκράτορα Διοκλητιανού (284 – 305 μ.Χ.). Εντελώς διαφορετική από εκείνον, που ήταν τραχύς στα αισθήματα και φίλος της βίας και του αίματος, διακρινόταν για την ήρεμη ψυχική της διάθεση, την ευσπλαχνία και την φιλάνθρωπη ζωή της. Και η Χάρη του Κυρίου αύξανε μέσα της τον φωτισμό. Και το θείο έλεος την καταξίωσε κατά τη διάρκεια του μαρτυρίου του Αγίου Μεγαλομάρτυρος Γεωργίου να αισθανθεί μέσα της την πνοή και την ορμή της πίστεως στον Χριστό. Τότε, αφού στράφηκε προς τον αυτοκράτορα, τον παρακάλεσε να διατάξει την παύση των μαρτυρικών βασανιστηρίων. Εκείνος υπέθεσε ότι η αυτοκράτειρα, ασυνήθιστη σε τέτοιου είδους θεάματα, κατελήφθη από οίκτο ασυνείδητο και απερίσκεπτο. Της είπε λοιπόν να αποσυρθεί. Αλλά έλαβε μεγαλόφωνη την απάντηση ότι μια τέτοιου είδους σκηνή είναι απάνθρωπη και ανάξια του στέμματος. Και όταν ο αυτοκράτορας καθύβρισε το Όνομα του Χριστού, εκείνη με ανδρεία φωνή διακήρυξε ότι καταγγέλλει ενώπιον του αληθινού Θεού τους διώκτες των Χριστιανών και ομολογεί και αυτή την πίστη της στον Ιησού Χριστού. Ο αυτοκράτορας θέλησε να ερμηνεύσει τη δήλωση της ως διανοητική διατάραξη. Αλλά εκείνη διαμαρτυρήθηκε και επανέλαβε την ομολογία της. Ο Διοκλητιανός τότε εξεμάνη. Ενώ αυτός ζητούσε να εξοντώσει τους Χριστιανούς, η κατάκτησή τους εισήλθε και στα ανάκτορα και η ίδια η βασίλισσα προέβαλε φανερά την ίδια πίστη και ήταν συνήγορός τους. Διέταξε λοιπόν την απαγωγή και την φυλάκισή της. Στη φυλακή η Αγία πέρασε τη νύχτα με προσευχή για τον εαυτό της και παρακαλώντας τον Κύριο για την Εκκλησία Του, η οποία τόσο σφοδρά κλυδωνιζόταν. Για την ζωή της δεν ενδιαφέρθηκε καθόλου. Επιθυμούσε μάλιστα να λάβει μαρτυρικό θάνατο, αλλά δίσταζε. Γνώριζε ότι για τον σύζυγό της δεν υπήρχε έλεος ενώπιον του Θεού που ήταν δίκαιος κριτής, δεν ήθελε όμως να επιβαρυνθεί η ενοχή του για το έγκλημα με το δικό της φόνο, και δεήθηκε προς τον Ύψιστο να παραλάβει την ψυχή της από την φυλακή εκείνη και να φανεί ευσπλαχνικός προς αυτή, για το ότι επί τόσο καιρό εκείνη παρακολουθούσε απαθής τους διωγμούς των Χριστιανών κοντά στο πλευρό του διώκτη αυτών. Η δέησή της εισακούσθηκε. Δυο μέρες πριν από τη θανάτωση του Μεγαλομάρτυρος Γεωργίου, το 303 μ.Χ., παρέδιδε την τελευταία της πνοή στη φυλακή. Το παράδειγμα της βασίλισσας ακολούθησαν και τρεις από τους ακολούθους της, ο Απολλώ, ο Ισαάκιος και ο Κοδράτος. Τίμιοι και ενάρετοι υπηρέτες, αφοσιωμένοι από καρδιά στην αυτοκράτειρά τους, της οποίας γνώριζαν την αγαθότητα, σκέφθηκαν ότι η απόφασή της και η πίστη της στον Χριστό έπρεπε να τους κάνει να εξετάσουν και αυτοί χωρίς προκατάληψη την πίστη στον αληθινό Θεό και να κανονίσουν αναλόγως τη διαγωγή τους στο μέλλον. Πήγαν λοιπόν σε ένα Χριστιανό ιερέα, τον άκουσαν και αποχώρησαν από το σπίτι του ένθερμοι πιστοί, φωτισμένοι από τη Χάρη του παρακλήτου, με την απόφαση να ακολουθήσουν το παράδειγμα της βασίλισσάς τους. Και κάποια μέρα ομολόγησαν και αυτοί την πίστη τους. Ο Διοκλητιανός διέταξε την θανάτωσή τους. Και τον μεν Κοδράτο τον αποκεφάλισαν, τους δε Απολλώ και Ισαάκιο τους υπέβαλαν στο θάνατο δια της πείνας και της δίψας. Το βασανιστήριο αυτό υπήρξε οδυνηρότατο. Αλλά το αντιμετώπισαν με ανδρεία, παρηγορούμενοι από την ελπίδα ότι επρόκειτο να συναντηθούν στα σκηνώματα της δικαιοσύνης και της μακαριότητας μαζί με την Αγία βασίλισσα. Η ελπίδα τους ικανοποιήθηκε. Η Εκκλησία τιμώντας τη μνήμη τους συνεορτάζει μαζί της την ίδια ημέρα. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ενοίκια: Τιμές-φωτιά οδηγούν σε αδιέξοδο νοικοκυριά - επιχειρήσεις",
        "body": "Το σοβαρό πρόβλημα του κόστους στέγασης το οποίο έχει προκύψει, κατά τα τελευταία έτη, εγείρει σημαντικά ζητήματα για την πιθανή λήψη μέτρων από την πολιτεία αναφέρει η ΤτΕ. Σε μια φρενήρη πορεία βρίσκονται οι τιμές των ενοικίων, οδηγώντας νοικοκυριά κι επιχειρήσεις σε απόγνωση. Ειδικά στον τομέα των επαγγελματικών ακινήτων η κατάσταση έχει κυριολεκτικά ‘ξεφύγει” με τιμές που προξενούν “ζαλάδα”. Συγκεκριμένα, στον τομέα της επαγγελματικής στέγης, η απουσία ορίων αυξήσεων, μετά το πέρας της πρώτης εκμίσθωσης, οδηγεί σε υπέρογκες αυξήσεις, που συχνά αναγκάζουν πολλές επιχειρήσεις σε αναθεώρηση των σχεδίων τους. Είναι χαρακτηριστική η περίπτωση μεγάλης αλυσίδας του οργανωμένου λιανεμπορίου, που επέλεξε να κλείσει 6 υποκαταστήματα, καθώς βρέθηκε ενώπιον τριπλασιασμού του μισθώματος που κατέβαλε. Όπως αναφέρει, ενδεικτικά, αρμόδια πηγή, μίσθωμα σε ακίνητο που στέγαζε σούπερ μάρκετ, έφτασε από τα 15.000 ευρώ το μήνα στα 35.000, κάτι που οδήγησε σε απόφαση τη διοίκηση της αλυσίδας να βάλει “λουκέτο” στο κατάστημα αυτό, καθώς ‘’έβγαινε” με τις αυξήσεις αυτές ζημιογόνο, στο πλαίσιο και ενός πλάνου αναδιάρθρωσης του δικτύου της. Με δεδομένη, δε, και την απόφαση των τραπεζών να κλείσουν πολλά καταστήματα, εύλογα αναρωτιέται κάποιος/α, ποιος νέος “δυνατός” εκμισθωτής θα αναζητήσει το εν λόγω ακίνητο. Άρα στην περίπτωση αυτή η μεγάλη αύξηση μάλλον οδηγεί, εφόσον, δε βρεθεί νέα επιχείρηση να ενοικιάσει το ακίνητο, σε απώλειες και τον ιδιοκτήτη. Ουσιαστικά, όπως τονίζουν παράγοντες της αγοράς, το ζήτημα του κόστους της στέγης είναι αυτό που, πλέον, κρίνει το εάν μια επιχείρηση είναι βιώσιμη. Δεν είναι τυχαίο ότι φορείς, όπως ο Εμπορικός Σύλλογος της Αθήνας αλλά και άλλοι, ζητούν να παρέμβει η πολιτεία σε σχέση με τις απαιτήσεις αυξήσεων, ειδικά κατά τις ανανεώσεις των συμβολαίων. Σημειώνεται ότι τα μισθώματα είναι πλήρως απελευθερωμένα από τα χρόνια των μνημονίων. Ανάλογη είναι και η εικόνα για τις κατοικίες. Εκεί, δε, υπάρχει μια έντονη κοινωνική διάσταση. Άλλωστε, το ποσοστό του πληθυσμού που διαβιεί σε κατοικία με στενότητα χώρου ανέρχεται σε 26,9% για το σύνολο του πληθυσμού, σε 24% για τον μη φτωχό πληθυσμό και σε 39,6% για τον φτωχό πληθυσμό. Επίσης, το ποσοστό του πληθυσμού που διαβιεί σε κατοικία με στενότητα χώρου το 2023 είναι μεγαλύτερο στην περίπτωση της ηλικιακής ομάδας έως και 17 ετών και ανέρχεται σε 41,5% για το σύνολο του πληθυσμού, σε 37,2% για τον μη φτωχό πληθυσμό και σε 57% για τον φτωχό πληθυσμό. Αυτό προκύπτει από την έρευνα εισοδήματος και συνθηκών διαβίωσης των νοικοκυριών το 2023, με περίοδο αναφοράς εισοδήματος το 2022, από την ΕΛΣΤΑΤ που παράλληλα καταγράφει μια σειρά από ενδιαφέροντα στοιχεία. Πιο συγκεκριμένα με βάση την ΕΛΣΤΑΤ, το 39,7% του φτωχού πληθυσμού δηλώνει οικονομική αδυναμία για ικανοποιητική θέρμανση τον χειμώνα, ενώ το αντίστοιχο ποσοστό του μη φτωχού πληθυσμού ανέρχεται σε 14,4%. Το ποσοστό του πληθυσμού που δηλώνει επιβάρυνση από το κόστος στέγασης ανέρχεται σε 28,5%, ενώ το ποσοστό για τον φτωχό και για τον μη φτωχό πληθυσμό είναι 86,3% και 15,1%, αντίστοιχα. Το 31,4% του πληθυσμού που έχει λάβει καταναλωτικό δάνειο για αγορά αγαθών και υπηρεσιών, δηλώνει ότι δυσκολεύεται πάρα πολύ στην αποπληρωμή αυτού ή των δόσεων. Το ποσοστό αυτό διαμορφώνεται σε 51,3% για τον φτωχό πληθυσμό και σε 28,5% για τον μη φτωχό πληθυσμό. Το 64,7% του φτωχού πληθυσμού δηλώνει δυσκολία στην έγκαιρη πληρωμή πάγιων λογαριασμών, όπως αυτών του ηλεκτρικού ρεύματος, του νερού, του φυσικού αερίου, κ.λπ., ενώ για τον μη φτωχό πληθυσμό το ποσοστό αυτό ανέρχεται σε 24,9%. Στο μεταξύ στις τελευταίες θέσεις μεταξύ δεκάδων χωρών βρίσκεται η Ελλάδα σε ό,τι αφορά τη δυνατότητα στέγασης των πολιτών της, σύμφωνα με πρόσφατη έρευνα του Ινστιτούτου cepr.org, που μετράει πόσο προσιτή είναι σε κάθε χώρα η εξασφάλιση στέγης. Έτσι, η Ελλάδα βρίσκεται στην πέμπτη θέση πριν το τέλος, μια θέση πάνω από τη Ρωσία και τέσσερις από την Τουρκία, μεταξύ 40 χωρών του ΟΟΣΑ. Στην κορυφή σε σχέση με το πόσο προσιτή είναι η στέγη είναι χώρες, όπως η Μάλτα, η Λιθουανία, η Εσθονία και η Σουηδία, ενώ χώρες όπως οι ΗΠΑ, η Γερμανία και η Μεγάλη Βρετανία βρίσκονται στα μέσα της κατάταξης. Η έρευνα κινείται με υπολογισμούς μέσων όρων και συγκρίνει το εισόδημα σε κάθε χώρα, σε σχέση με το εισόδημα που απαιτείται για να πάρει κάποιος στεγαστικό δάνειο, ικανό να καλύψει την αγορά ενός σπιτιού. Πάντως, την ανιούσα αναμένεται να συνεχίσουν να “τραβούν” οι τιμές ακινήτων, παρά τους “αστερίσκους” που αφορούν τις διεθνείς οικονομικές αβεβαιότητες, όπως αναφέρει στην Έκθεσή της για το 2023 η Τράπεζα της Ελλάδος. “Οι προσδοκίες για την ελληνική αγορά ακινήτων για το επόμενο διάστημα παραμένουν συγκρατημένα θετικές, καθώς οι αβεβαιότητες που σχετίζονται με τη γεωπολιτική αστάθεια σε παγκόσμιο επίπεδο εξακολουθούν να είναι σημαντικές. Οι συνθήκες αυξημένου πληθωρισμού και κόστους κατασκευής, αλλά και υψηλότερων επιτοκίων, επηρεάζουν το περιθώριο επενδυτικού κέρδους και αυξάνουν τις ζητούμενες αποδόσεις από τα ακίνητα, γεγονός που ενδέχεται σταδιακά να επηρεάσει και τις τιμές της εγχώριας αγοράς, η οποία τα τελευταία έτη τροφοδοτείται σημαντικά από τις ξένες επενδύσεις” αναφέρει η ΤτΕ και συμπληρώνει: “Βραχυπρόθεσμα ωστόσο, και όσο η ζήτηση από το εξωτερικό διατηρείται ισχυρή, οι τιμές εκτιμάται ότι θα συνεχίσουν την ανοδική τάση τους στο υψηλών προδιαγραφών τμήμα της αγοράς, συμπαρασύροντας και τις τιμές στις δευτερεύουσες αγορές.” Επίσης, σημειώνεται “ότι το σοβαρό πρόβλημα του κόστους στέγασης το οποίο έχει προκύψει κατά τα τελευταία έτη, ως απόρροια της εκτεταμένης επενδυτικής εκμετάλλευσης της κατοικίας, εγείρει σημαντικά ζητήματα για την πιθανή λήψη μέτρων από την πολιτεία. Παρεμβάσεις προς την κατεύθυνση της ενίσχυσης της προσφοράς και του περιορισμού της επενδυτικής ζήτησης για οικιστικά ακίνητα (βραχυχρόνιες μισθώσεις, Golden Visa) σε περιοχές πρώτης κατοικίας εκτιμάται ότι θα μετριάσουν τους ρυθμούς αύξησης των τιμών και των μισθωμάτων και ενδεχομένως θα οδηγήσουν τοπικά και σε διορθώσεις τιμών.” Με βάση την ΤτΕ, κατά τη διάρκεια του 2023 η ελληνική αγορά ακινήτων διατήρησε υψηλά επίπεδα ζήτησης τόσο από το εξωτερικό όσο και από το εσωτερικό, ειδικά για το υψηλών προδιαγραφών τμήμα της. Οι αβεβαιότητες που προέκυψαν κατά την τελευταία διετία από την εντεινόμενη γεωπολιτική αστάθεια και οι επιπτώσεις του υψηλού πληθωρισμού δεν ανέκοψαν την ανοδική τάση των τιμών και δεν φαίνεται προς το παρόν να επηρεάζουν σημαντικά την οικοδομική και επενδυτική δραστηριότητα. Ο τομέας των οικιστικών ακινήτων, και ειδικά η κατοικία επενδυτικών χαρακτηριστικών, συγκέντρωσε το μεγαλύτερο ενδιαφέρον, με τους αντίστοιχους ρυθμούς αύξησης των τιμών να καταγράφουν ιδιαίτερα υψηλά ποσοστά. Παράλληλα, κατά τη διάρκεια του έτους ξεκίνησαν ή και ολοκληρώθηκαν σημαντικές επενδύσεις σε γραφεία πιστοποιημένων βιοκλιματικών χαρακτηριστικών, ξενοδοχεία και επαγγελματικές αποθήκες υψηλών προδιαγραφών, ενώ πραγματοποιήθηκαν αρκετές αγοραπωλησίες μεγάλων εκτάσεων για ανάπτυξη νέων επαγγελματικών χρήσεων. Οι εξελίξεις των τιμών και οι επιμέρους διορθώσεις που καταγράφονται σε ευρωπαϊκό και διεθνές επίπεδο κατά την πρόσφατη περίοδο, σε συνδυασμό με τις συνθήκες πληθωρισμού, αυξημένου ενεργειακού κόστους και υψηλών επιτοκίων, εκτιμάται ότι, εφόσον διατηρηθούν, θα οδηγήσουν σε περιορισμό των ρυθμών αύξησης ή και σε πιθανή διόρθωση των τιμών για την εγχώρια αγορά, ιδίως για χρήσεις, χαρακτηριστικά και θέσεις ακινήτων χαμηλότερης ζήτησης. Σύμφωνα με τους δείκτες τιμών διαμερισμάτων που δημοσιεύει η Τράπεζα της Ελλάδος, η αγορά κατοικιών στο σύνολο της χώρας συνεχίζει να καταγράφει ισχυρούς ετήσιους ρυθμούς αύξησης των τιμών, οι οποίοι όμως εμφανίζουν επιβράδυνση τα τελευταία τρίμηνα του 2023. Αναλυτικότερα, σύμφωνα με τα στοιχεία εκτιμήσεων που συλλέγονται από τα πιστωτικά ιδρύματα της χώρας, το 2023 στην αγορά των κατοικιών σε επίπεδο χώρας σημειώνεται αύξηση των τιμών, με τις τιμές των διαμερισμάτων (σε ονομαστικούς όρους) να ενισχύονται σημαντικά κατά 13,4% σε ετήσια βάση, έναντι αύξησης κατά 11,9% το 2022 και 7,6% το 2021. Οι τιμές των παλαιών διαμερισμάτων (ηλικίας άνω των 5 ετών) το 2023 αυξήθηκαν με μέσο ετήσιο ρυθμό 14,2%, ελαφρώς υψηλότερο σε σχέση με αυτόν των νέων διαμερισμάτων (12,4%). Με διάκριση κατά γεωγραφική περιοχή, ισχυροί ετήσιοι ρυθμοί αύξησης στις τιμές διαμερισμάτων καταγράφηκαν στα μεγάλα αστικά κέντρα της χώρας. Πιο συγκεκριμένα, οι μεγαλύτεροι ετήσιοι ρυθμοί αύξησης στις τιμές, υψηλότεροι και από το μέσο ετήσιο ρυθμό για το σύνολο της χώρας, καταγράφηκαν στη Θεσσαλονίκη (16,2%), στις άλλες μεγάλες πόλεις (14,5%) και στην Αθήνα (13,7%), ενώ στις λοιπές περιοχές της χώρας ο ρυθμός αύξησης ήταν ηπιότερος (10,8%). Στην περαιτέρω ενίσχυση της αγοράς οικιστικών ακινήτων κατά το 2023 συνέβαλαν σημαντικά το υψηλό επενδυτικό ενδιαφέρον, κυρίως από το εξωτερικό, η χαμηλή προσφορά κατοικιών ιδίως υψηλών προδιαγραφών, η θετική πορεία του τουρισμού και η βραχυχρόνια μίσθωση, καθώς και η υψηλή ζήτηση για το επιχορηγούμενο στεγαστικό πρόγραμμα (“Σπίτι μου”) προς νέα άτομα για αγορά πρώτης κατοικίας. Η διατήρηση της δυναμικής της αγοράς επιβεβαιώνεται και από τις επενδύσεις σε κατοικίες (μη εποχικώς διορθωμένα στοιχεία ΕΛΣΤΑΤ σε σταθερές τιμές) που αυξήθηκαν κατά 20,7% το 2023 έναντι 33,7% το 2022, αν και παραμένουν σε χαμηλό επίπεδο ως ποσοστό του ΑΕΠ (1,9%). Επίσης, το πρώτο ενδεκάμηνο του 2023 η κατασκευαστική δραστηριότητα για κατοικίες στο σύνολο της χώρας (στοιχεία ΕΛΣΤΑΤ) κατέγραψε σημαντική αύξηση τόσο ως προς τον αριθμό όσο και ως προς το δομήσιμο όγκο των νέων οικοδομικών αδειών, κατά 23,6% και 16,0% αντίστοιχα” αναφέρει η Έκθεση της ΤτΕ. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κυριάκος Μητσοτάκης | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πολιτική | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Δημιουργική Ευρώπη - Οι δαπάνες του πολιτιστικού προγράμματος της ΕΕ",
        "body": "Η Δημιουργική Ευρώπη είναι το εμβληματικό πρόγραμμα της ΕΕ που παρέχει ειδική υποστήριξη στον πολιτιστικό και δημιουργικό τομέα. Αναλυτικά οι δράσεις και οι δικαιούχοι που μπορούν να υποβάλουν αίτηση. Τη μεγαλύτερη μέχρι σήμερα δέσμευση για τη στήριξη των πολιτιστικών και δημιουργικών τομέων της Ευρωπαϊκής Ένωσης αποτελεί αναμφίβολα το εμβληματικό πρόγραμμα «Δημιουργική Ευρώπη». Η τρέχουσα πρωτοβουλία, η οποία αναμένεται να ολοκληρωθεί το 2027 (οπότε και θα εξεταστεί η εκ νέου ανανέωσή της) επιδιώκει να αναπτύξει όλους τους πολιτιστικούς τομείς στην Ευρώπη και να προστατεύσει την κοινή πολιτιστική κληρονομιά της Ένωσης, ιδίως παρέχοντας διάφορες ευκαιρίες χρηματοδότησης με στόχο τη συν-δημιουργία, την ανάπτυξη δεξιοτήτων, τη δημιουργία δικτύων και πλατφορμών, την ανταλλαγή γνώσεων και την κινητικότητα και τη διανομή και την προώθηση περιεχομένου. Με τον όρο “πολιτιστικοί και δημιουργικοί τομείς” νοούνται όλοι οι τομείς των οποίων οι δραστηριότητες βασίζονται σε πολιτιστικές αξίες ή σε καλλιτεχνικούς και άλλους ατομικούς ή συλλογικούς δημιουργικούς τομείς. Οι δραστηριότητες μπορεί να περιλαμβάνουν την ανάπτυξη, τη δημιουργία, την παραγωγή, τη διάδοση και τη διατήρηση αγαθών και υπηρεσιών, οι οποίες ενσωματώνουν πολιτιστικές, καλλιτεχνικές ή άλλες δημιουργικές εκφράσεις, καθώς και την εκπαίδευση ή διαχείριση, που σχετίζονται με τις δραστηριότητες αυτές. Ο πολιτιστικός και δημιουργικός κλάδος που στηρίζει το πρόγραμμα έχει χωριστεί σε 8 τομείς: Τα είδη των οργανισμών που μπορούν να αιτηθούν για χρηματοδότηση έχουν χωριστεί σε 6 κατηγορίες: Το είδος των δράσεων που υποστηρίζονται από τα χρηματοδοτικά προγράμματα έχουν χωριστεί σε 12 κατηγορίες: Tο πρόγραμμα της ΕE προσέφερε 1,8 δισ. ευρώ χαρακτηριστικής στήριξης σε πολιτιστικές δράσεις την περίοδο 2014 2020 και θα προσφέρει επιπλέον 2,44 δισ. ευρώ στήριξης την περίοδο 2021-2027 (συνολικός προϋπολογισμός 102.540.879 ευρώ) μετά τη συμφωνία του Συμβουλίου και του Ευρωπαϊκού Κοινοβουλίου κατά τη διάρκεια της περιόδου συνδιαλλαγής) και θετική ψήφο και από τα δύο θεσμικά όργανα μετά την κατάρτιση του προϋπολογισμού του 2022 το υψηλότερο όλων των 7 ετών. Σημειώνεται ότι ο προκαταβολικός προϋπολογισμός στο σκέλος του πολιτισμού του 2021 επέτρεψε την έναρξη πολλών πολυετών δράσεων που συνεχίστηκαν το 2022: Τα Ευρωπαϊκά Δίκτυα Πολιτιστικών και Δημιουργικών Οργανισμών, οι Πλατφόρμες για την προώθηση των αναδυόμενων καλλιτεχνών και οι πανευρωπαϊκές πολιτιστικές οντότητες. Οι χρηματοδοτούμενες οντότητες στο πλαίσιο αυτών των προγραμμάτων θα λειτουργούν έως το 2024, οπότε έως τότε θα δημοσιοποιηθεί εκ νέου μια νέα πρόσκληση για αυτές τις τρεις δράσεις. Το 2022 ήταν επίσης η χρονιά όπου η δημιουργική Ευρώπη ξεκίνησε το πρόγραμμα κινητικότητας για καλλιτέχνες και επαγγελματίες του πολιτισμού, το Culture Moves Europe. Με βάση την επιτυχία του πιλοτικού έργου i-Portunus, το νέο πρόγραμμα που ξεκίνησε έχει συνολικό προϋπολογισμό 21 εκατ. ευρώ έως το 2025 και υλοποιείται από το Goethe Institut. Το Culture Moves Europe φιλοδοξεί να φτάσει τις 7.000 κινητοποιήσεις κατά τον πρώτο κύκλο εφαρμογής του, από τα τέλη του 2022 έως τον Ιούλιο του 2025. Επιπλέον, ξεκίνησε μια νέα πρόσκληση υποβολής προτάσεων για το «Music Moves Europe» με διαθέσιμο προϋπολογισμό 4,5 εκατομμυρίων ευρώ για την επιλογή δύο οργανισμών η οποία θα αναδιανέμει τον προϋπολογισμό στο πλαίσιο διαδοχικών επιχορηγήσεων. Το 2022, η δημιουργική Ευρώπη ξεκίνησε εκ νέου τα έργα ευρωπαϊκής συνεργασίας της και καλεί για προγράμματα λογοτεχνικής μετάφρασης κάθε χρόνο. Το πρόγραμμα κινητικότητας Culture Moves Europe επέτρεψε κατ’ εξαίρεση σε Ουκρανούς καλλιτέχνες και επαγγελματίες του πολιτισμού να συμμετάσχουν σε μια εικονική κινητικότητα. Η στρατιωτική εισβολή της Ρωσίας σημειώθηκε μετά την έγκριση του προγράμματος εργασίας του 2022, το οποίο δυστυχώς περιόρισε τη δυνατότητα έγκαιρης ανταπόκρισης. Ως εκ τούτου, τα ετήσια προγράμματα εργασίας της δημιουργικής Ευρώπης για το 2023 και το 2024 συντάσσονται για την άμεση αντιμετώπιση αυτού του ζητήματος και την υποστήριξη του ουκρανικού πολιτιστικού και δημιουργικού τομέα. Για παράδειγμα, μια ειδική πρόσκληση 5 εκατομμυρίων ευρώ για τη στήριξη των εκτοπισμένων από την Ουκρανία και του Ουκρανικού Πολιτιστικού και Δημιουργικού Τομέα ξεκίνησε το 2022 με προθεσμία στα τέλη Νοεμβρίου του ίδιου έτους στο πλαίσιο του ετήσιου προγράμματος εργασίας του 2023. Εν κατακλείδι, παρά την καθυστερημένη υιοθέτηση της νομικής βάσης και του ετήσιου προγράμματος εργασίας για το 2021 και το 2022, όλες οι δράσεις υλοποιήθηκαν με επιτυχία και καλύφθηκαν οι καθυστερήσεις που συσσωρεύτηκαν στην αρχή της προγραμματικής περιόδου. \n\n Αίτηση μπορούν να υποβάλουν όλοι οι καλλιτέχνες, δημιουργοί και επαγγελματίες του πολιτισμού, καθώς και οργανισμοί υποδοχής όπως ΜΚΟ, ιδρύματα, μουσεία κ.λπ., ιδιωτικοί ή δημόσιοι, από όλους τους τομείς εκτός από τον οπτικοακουστικό τομέα εφόσον πληρούν τις παρακάτω προϋποθέσεις: Ο υποψήφιος πρέπει να έχει βρει έναν οργανισμό υποδοχής σε άλλη χώρα της Δημιουργικής Ευρώπης και να υποβάλει αίτηση με ένα έργο για διεθνή συνεργασία, προσανατολισμένη στην παραγωγή, την προσέγγιση νέου κοινού/αγοράς ή την επαγγελματική ανάπτυξη. Επίσης, ένας οργανισμός φιλοξενίας μπορεί να υποβάλει αίτηση για να φέρει μεμονωμένους καλλιτέχνες για παρόμοιους λόγους. Ο τελικός δικαιούχος είναι ο καλλιτέχνης ή ο επαγγελματίας του πολιτισμού.   Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Φωτιά σε διαμέρισμα στην Ριζούπολη",
        "body": "Τέθηκε υπό έλεγχο η φωτιά που ξέσπασε το Σάββατο σε διαμέρισμα στη Ριζούπολη. Απεγκλωβίστηκαν έξι άνθρωποι. Υπό έλεγχο τέθηκε η φωτιά που ξέσπασε το μεσημέρι του Σαββάτου (20/04) σε διαμέρισμα υπερυψωμένου ισογείου πολυκατοικίας, επί της οδού Γάγγρας 58, στην περιοχή της Ριζούπολης. Στο σημείο έσπευσαν και επιχείρησαν 16 πυροσβέστες με 5 οχήματα, ενώ κινητοποιήθηκαν και δύο κλιμακοφόρα οχήματα για τον απεγκλωβισμό ενοίκων από υπερκείμενους ορόφους. Σύμφωνα με την ΕΡΤ, απεγκλωβίστηκαν έξι άτομα. Σε συνέχεια προηγούμενου μηνύματος υπό έλεγχο τέθηκε η πυρκαγιά επί της οδού Γάγγρας στη Ριζούπολη Αττικής.— Πυροσβεστικό Σώμα (@pyrosvestiki) April 20, 2024 \n Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Φέτος το Πάσχα μυρίζει Κέρκυρα!",
        "body": "Το Πάσχα πλησιάζει και αν υπάρχει ένα μέρος στην Ελλάδα, που γιορτάζει αυτές τις ημέρες όσο κανένα, δεν είναι άλλο από το νησί της Κέρκυρας. Γραφικοί οικισμοί, καταπράσινα μονοπάτια, πλακόστρωτα σοκάκια και εντυπωσιακά αρχοντικά. Η Κέρκυρα είναι ένα νησί ευλογημένο, ένας πολυπολιτισμικός προορισμός απαράμιλλης ομορφιάς και δεν είναι τυχαίο που συγκαταλέγεται στους κορυφαίους για ολόκληρο τον χρόνο. Οι λόγοι για να επισκεφθεί κάποιος την «κόμισσα του Ιονίου» είναι πολλοί, ωστόσο δεν υπάρχει αμφιβολία ότι ο ερχομός του Πάσχα αποτελεί ίσως τον βασικότερο. Το Κερκυραϊκό Πάσχα είναι ένα σύνθετο μίγμα από καθολικές και ορθόδοξες χριστιανικές θρησκευτικές παραδόσεις με επιρροές από τα βενετικά πρότυπα και τα τοπικά πολιτιστικά χαρακτηριστικά. Από την περιφορά του Επιταφίου υπό τους ήχους της περίφημης Φιλαρμονικής της Κέρκυρας, μέχρι το σπάσιμο των μεγάλων πήλινων κανατιών («μπότηδες») το πρωί του Μεγάλου Σαββάτου και το έθιμο της Μαστέλας, το Πάσχα στην Κέρκυρα αποτελεί μια πραγματικά μοναδική εμπειρία. \n\n\n\n\nUNSPLASH        \n\n\n Τη φετινή χρονιά ωστόσο, ο Όμιλος Διβάνη μας δίνει έναν ακόμα λόγο για να επιλέξουμε την Κέρκυρα για τις πασχαλινές μας διακοπές: το πλήρως ανανεωμένο Divani Corfu Palace.  \n\n Το Divani Corfu Palace είναι ένα μοντέρνο πολυτελές ξενοδοχείο 4 αστέρων στον καταπράσινο λόφο της περιοχής Κανόνι, στην Κέρκυρα, με θέα στα πεντακάθαρα νερά της λίμνης. Σε απόσταση μόλις 3 χλμ. από το κέντρο της πόλης και 1,5 χλμ. από την παραλία του Μον Ρεπό, βρίσκεται είναι στην ιδανική τοποθεσία για όσους θέλουν να μείνουν κοντά στo διάσημο ιστορικό κέντρο της πόλης και τις δραστηριότητες του, αλλά ταυτόχρονα επιθυμούν να απολαμβάνουν ένα ήρεμο και όμορφο περιβάλλον. \n\n Πέρα όμως από την ιδανική του τοποθεσία, το Divani Corfu Palace προσφέρει στους επισκέπτες του μια σειρά από υπηρεσίες και ανέσεις, όλες σχεδιασμένες με γνώμονα τις ανάγκες τους, ενώ προσφάτως προχώρησε στον ολικό ανασχεδιασμό τόσο των εσωτερικών, όσο και των εξωτερικών του χώρων. Πλέον προσφέρει δύο νέες κατηγορίες δωματίων, τα Executive & Executive with pool view, που είναι μοντέρνα, ευρύχωρα, με μίνιμαλ σχεδιασμό και τα Superior & Superior with garden access, που διαθέτουν ένα πλήρως ανανεωμένο και κομψό design. Παράλληλα, ολόκληρος ο περιβάλλων χώρος ανακαινίστηκε και διευρύνθηκε, με την πλήρως ανακατασκευασμένη εξωτερική πισίνα του ξενοδοχείου να αποτελεί το νέο σημείο αναφοράς των επισκεπτών. \n\n Φυσικά, δεν θα μπορούσαμε να παραλείψουμε την μεγάλη ποικιλία επιλογών για φαγητό. Από εκλεπτυσμένες γεύσεις μέχρι ελαφριά γεύματα δίπλα στην πισίνα, το Divani Corfu Palace προσφέρει στον επισκέπτη την ευκαιρία να δοκιμάσει τις παραδοσιακές κερκυραϊκές γεύσεις, με τη φροντίδα και το χαμόγελο των ανθρώπων του. Το κεντρικό εστιατόριο «Αμβροσία», που απλώνεται σε μια πανέμορφη βεράντα με θέα στους γύρω λόφους και το εστιατόριο «Blue», που βρίσκεται δίπλα στην πισίνα, ξανασυστήνονται στους επισκέπτες, με νέες γευστικές προτάσεις και πρωτότυπα δροσιστικά κοκτέιλ. Τέλος, το Rafaello Bar αποτελεί μια απαραίτητη στάση για ένα χαλαρωτικό ποτό παρακολουθώντας το μαγευτικό ηλιοβασίλεμα. \n\n \n\n Το φετινό Πάσχα, το Divani Corfu Palace επιφυλάσσει πολλές εκπλήξεις στους επισκέπτες του, με εορταστικά γεύματα και δρώμενα, προτάσεις για δραστηριότητες, καθώς και ειδικές υπηρεσίες για οικογένειες και παιδιά. Ειδικότερα, το ξενοδοχείο του Ομίλου Διβάνη στην Κέρκυρα προσφέρει ειδικές εποχιακές προσφορές που θα σας βάλουν στον πειρασμό να παρατείνετε τη διαμονή σας: \n\n Αξίζει να σημειωθεί ότι μπορείτε να επωφεληθείτε από τις ειδικές πασχαλινές προσφορές διαμονής και για άλλους εμβληματικούς προορισμούς Divani, για ένα πραγματικά ξεχωριστό Πάσχα. Πιο συγκεκριμένα, για όσους αγαπούν το Πάσχα στο βουνό, το μοναδικό Divani Meteora Hotel, υπό τη σκιά των Μετεώρων και των ιερών μοναστηριών τους, υπόσχεται στιγμές χαλάρωσης και διασκέδασης. Αν πάλι προτιμάτε το Πάσχα στην πόλη, το σημείο αναφοράς στην Αθηναϊκή Ριβιέρα Divani Apollon Palace & Thalasso συνιστά τον πλέον ειδυλλιακό προορισμό αφού εγγυάται την κοσμοπολίτικη αύρα με την απόλυτη πολυτέλεια και άνεση. \n\n   Περισσότερες λεπτομέρειες μπορείτε να βρείτε εδώ: Ο Όμιλος Διβάνη ηγείται της τουριστικής βιομηχανίας στην Ελλάδα από το 1958, έχοντας στην κατοχή του 7 πολυτελείς ξενοδοχειακές μονάδες στην Αθήνα, τα Μετέωρα, τη Λάρισα και την Κέρκυρα, ανταγωνιζόμενος διεθνή brands στην Ελλάδα και την Ευρώπη. Με πορεία 65 ετών και γνώμονα τη διαρκή ανανέωση και καινοτομία, φημίζεται για τις υπηρεσίες 5* του, καθώς και την φιλόξενη ατμόσφαιρά του, διακρίσεις για τις οποίες έχει κερδίσει διεθνή και εθνικά βραβεία (μεταξύ των οποίων ως το Καλύτερο Hotel Brand στη χώρα). Ως ο πιο ιστορικός ξενοδοχειακός Όμιλος της Ελλάδας, το όνομα «Διβάνης» έχει καταστεί συνώνυμο με την premium φιλοξενία στη χώρα, χάρη στο εξαιρετικό επίπεδο των υπηρεσιών του, τις πρωτοποριακές ιδέες που διαχρονικά εισάγει στον τουριστικό κλάδο, αλλά και το φημισμένα «οικογενειακό» ύφος του. Τα Divani Collection Hotels με το Divani DISCOVERY συμμετέχουν στο GHA DISCOVERY, το μεγαλύτερο παγκοσμίως πρόγραμμα πιστότητας ανάμεσα σε ανεξάρτητα hotel brands (40+), προσφέροντας μοναδική επιβράβευση και εμπειρίες στα μέλη του σε περισσότερες από 100 χώρες. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ευρωεκλογές | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Eλένη Νικολαΐδου | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Επιχειρήσεις | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πένθος για την Ελένη Βιτάλη: Έφυγε από τη ζωή ο αδερφός της",
        "body": "Μια μεγάλη απώλεια βιώνει η Ελένη Βιτάλη, η οποία έχασε τον αδερφό της. Η ανάρτησή της. Δύσκολες στιγμές βιώνει η Ελένη Βιτάλη, καθώς, όπως αποκάλυψε η ίδια, ο αδερφός της έφυγε από τη ζωή, έπειτα από πολύμηνη ταλαιπωρία με την υγεία του. Η δημοφιλής τραγουδίστρια ανήρτησε, το βράδυ της Παρασκευής (19/4), μια φωτογραφία του αδερφού της στο Instagram και τον αποχαιρέτησε με ένα συγκινητικό κείμενο που περιέγραφε τόσο τους τελευταίους μήνες της ζωής του όσο και τις τελευταίες στιγμές που βρισκόταν στο πλάι του. «Άγγελε αδερφούλη μου 40 χρόνια δεν χωριστήκαμε σχεδόν ποτέ. Κάθε μέρα και νύχτες ολόκληρες γελάσαμε κάναμε όνειρα και είχαμε αυτό που μας έκανε αδέρφια ψυχή μου. Δεν περνάμε σχεδόν τίποτε πολύ στα σοβαρά! Ξέρω πως πέρναγες εδώ και 4 μήνες τα πάθη του Χρίστου ματάκια μου λατρεμένα, όμως εχτές μετά από τόσες αιμοκαθάρσεις κάποια στιγμή που η Ελένη κοιμόταν χίλια κομμάτια από την κούραση πήρα την καρέκλα τσαούσα και ήρθα δίπλα σου!». «Δεν προσπάθησα να σε βγάλω από τον λήθαργο, μόνο καθόμουν δίπλα σου, προσευχόμουν το Πάτερ Ημών συνέχεια χαϊδεύοντας το κεφαλάκι σου, όμως εσύ καμιά αντίδραση μόνο βαθιά και δύσκολη αναπνοή. Κάποια στιγμή σε ρώτησα αν θέλεις να κοιμηθείς κι εκείνη την στιγμή άρπαξες το χέρι μου άνοιξες τα ματάκια σου με κοίταξες συνειδητά όμως το βλέμμα σου έμεινε έτσι και ξεψύχησες στα χέρια μου! Έβαλα τις φωνές ξύπνησε η Ελένη όμως εσύ δεν θα ξυπνήσεις ξανά σ’αυτόν τον κόσμο να με πάρεις τηλέφωνο όπως κάθε μέρα! Του Χριστού τα πάθη πέρασες καρδιά μου. Καλό παράδεισο να έχεις και καλή αντάμωση στον παράδεισο που θα με περιμένεις εμένα κι όλους μας αδερφούλη μου!!».  Η δημοσίευση κοινοποιήθηκε από το χρήστη Eleni Vitali Official (@elenivitalix) \n   Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τροχαία Ατυχήματα | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πασαλιμάνι: Προφυλακιστέος ο εργολάβος του κτιρίου που κατέρρευσε",
        "body": "Την προφυλάκιση του εργολάβου του κτιρίου στο Πασαλιμάνι τμήμα του οποίου κατέρρευσε, στοιχίζοντας τη ζωή σε έναν 31χρονο αστυνομικό αποφάσισε ο ανακριτής Πειραιά. Προφυλακιστέος κρίθηκε μετά την απολογία του στον ανακριτή Πειραιά, ο 47χρονος εργολάβος του κτιρίου στο Πασαλιμάνι, τμήμα του οποίου είχε καταρρεύσει, με αποτέλεσμα να βρει τραγικό θάνατος ένας 31χρονος αστυνομικός που απασχολείτο στις εργασίες και να τραυματιστεί σοβαρά ένα 33χρονος εργάτης από τη Γεωργία. Ο εργολάβος των οικοδομικών εργασιών, κατηγορείται για παραβίαση του άρθρου 286 που αφορά παραβίαση των κανόνων οικοδόμησης και του γενικού οικοδομικού κανονισμού. Για την υπόθεση είχαν συλληφθεί από την αστυνομία άλλοι 8 εργαζόμενοι για παραβίαση του οικοδομικού κανονισμού, αλλά αφέθηκαν ελεύθεροι με απόφαση της εισαγγελίας Πειραιά. Η αστυνομία αναμένεται να συντάξει ένορκη διοικητική εξέταση με τις καταθέσεις των εργατών, ενώ για το περιστατικό διενεργείται παράλληλη προανάκριση και από το αρμόδιο τμήμα της Πυροσβεστικής Υπηρεσίας. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μαρίνα Σάττι: Το cover για το Eurovision... A Little Bit More",
        "body": "Μετά την unplugged έκδοση του “Ζάρι” η Μαρίνα Σάττι δείχνει τη μουσική της ταυτότητα με ένα cover παλαιότερου τραγουδιού. Όσο το “Ζάρι” συνεχίζει να ακούγεται και να διχάζει και η Μαρίνα Σάττι προετοιμάζεται να αναχωρήσει για το Μάλμε της Σουηδίας όπου θα εκπροσωπήσει την Ελλάδα στον Ευρωπαϊκό Διαγωνισμό Τραγουδιού, ένα νέο cover κυκλοφόρησε από το κανάλι της Eurovision. Στο πλαίσιο του Eurovision… A Little Bit More, η Μαρίνα Σάττι επανεκτέλεσε το τραγούδι “Στης Νάουσας το κάστρο” της Ελένης Τσαλιγοπούλου,  το οποίο αναφέρεται στο τραγικό γεγονός της καταστροφής της Νάουσας το 1822 από τους Τούρκους, συνεχίζοντας να δείχνει τη μουσική της ταυτότητα και τις φωνητικές της ικανότητες. Όπως αναφέρει το OGAE, κάθε χρόνο, έτσι και φέτος, στο επίσημο κανάλι του διαγωνισμού στο YouTube ανεβαίνουν μια σειρά από video των εκπροσώπων των διαγωνιζόμενων χωρών, στα οποία οι καλλιτέχνες ερμηνεύουν live τις συμμετοχές τους, γνωστές διασκευές, ακόμη και remix. Υπενθυμίζεται πως πριν μερικές ημέρες δόθηκε στη δημοσιότητα ένα βίντεο με την unplugged εκδοχή του τραγουδιού “ZARI” και ουσιαστικά είναι η πρώτη φορά που βλέπουμε τη Μαρίνα Σάττι να ερμηνεύει ζωντανά το τραγούδι που θα μας εκπροσωπήσει στο Μάλμε της Σουηδίας. Στο εν λόγω βίντεο, η Μαρίνα Σάττι τραγουδά live το “ZARI” με τη συμμετοχή ορχήστρας, η οποία περιλαμβάνει ζουρνά, κλαρίνο, κιθάρα, πλήκτρα, τουμπερλέκι. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "“Είμαστε φοιτητές Β’ Κατηγορίας” - Αυτοψία στις εστίες του Πανεπιστημίου Αθηνών",
        "body": "Περάσαμε μία ημέρα στη Φοιτητική Εστία του Πανεπιστημίου Αθηνών (ΦΕΠΑ) και καταγράψαμε στο βίντεο παραπάνω τις εγκαταλελειμμένες εγκαταστάσεις, την πλημμελή φύλαξη και την υποστελέχωση σε προσωπικό ασφάλειας και καθαριότητας, καθώς και τις συνθήκες διαβίωσης που καταγγέλουν οι εστιακοί φοιτητές. Σίτιση που δεν εξασφαλίζει την αξιοπρεπή διατροφή αλλά μόνο την επιβίωση, μη πόσιμο νερό λόγω των σκουριασμένων σωληνώσεων και προβλήματα θέρμανσης το χειμώνα και κλιματισμού το καλοκαίρι είναι μερικά μόνο από τα καθημερινά ζητήματα που αντιμετωπίζουν. Παρά τις συνθήκες που επικρατούν στις εστίες για τις οποίες είναι αρμόδιο το ΙΝΕΔΙΒΙΜ, οι φοιτητές από την επαρχία  “συνωστίζονται” κάθε χρόνο στην αναμονή, με την ελπίδα να υπάρξει κενό και να καταφέρουν να μπουν στην εστία, έστω και με καθυστέρηση έως και 3 έτη σπουδών, σύμφωνα με την προσωπική εμπειρία που μοιράστηκαν στο βίντεο του NEWS 24/7. Ρόλο σε αυτή την καθυστέρηση παίζει και το γεγονός ότι το κτήριο Β’ με χωρητικότητα 160 θέσεις βρίσκεται εδώ και χρόνια “υπό ανακαίνιση”. Ωστόσο, οι εργασίες έχουν παγώσει εδώ και καιρό. “Καταλήγουμε πάντα εκεί ότι μας έχουν σαν φοιτητές δεύτερης κατηγορίας. Δεν είναι κερδοφόρο να βάλουν χρήματα στην εστία, οπότε δεν το κάνουν” ανέφερε η Ηρώ που είναι εκλεγμένη στο διοικητικό συμβούλιο της Εστίας. Δημοσιογραφική Έρευνα: Ευτυχία Σουφλέρη\nΚάμερα – Μοντάζ: Ιωάννα Σπανού\nArt Director: Γρηγόρης Κολλάρος\nMotion Designer: Σμαρώ Σαχπαζίδου\nEditorial Director: Σταύρος Διοσκουρίδης SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ευρωπαϊκές Εκλογές: Το μεγάλο διακύβευμα",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτεΐνη: Τι συμβαίνει όταν καταναλώνουμε μεγάλες ποσότητες",
        "body": "Χρειαζόμαστε πρωτεΐνες για την οικοδόμηση μυών, την παραγωγή ορμονών, τη ρύθμιση της διάθεσης και της όρεξης και την ενίσχυση των οστών. Αλλά πόση και τι είδους πρωτεΐνη πρέπει να καταναλώνουμε κάθε μέρα; Η κατανάλωση πρωτεϊνών είναι αδιαπραγμάτευτη. Όπως οι υδατάνθρακες και τα λίπη, οι πρωτεΐνες αποτελούν ένα μακροθρεπτικό συστατικό που ο οργανισμός χρειάζεται σε σχετικά μεγάλες και τακτικές ποσότητες (σε σύγκριση με τα μικροθρεπτικά συστατικά όπως οι βιταμίνες και τα μέταλλα). Εντούτοις, οι ανάγκες μας σε πρωτεΐνες αλλάζουν κατά τη διάρκεια της ζωής, ανάλογα με την ηλικία, το φύλο, τα επίπεδα δραστηριότητας και άλλους παράγοντες. Στην πραγματικότητα, οι απαιτήσεις μας για πρωτεΐνη μπορεί να είναι εξαιρετικά ατομικές και ως εκ τούτου εύκολα να εκτιμηθούν λανθασμένα. «Υπάρχουν αντικρουόμενα μηνύματα σχετικά με το πόση πρωτεΐνη πρέπει να τρώμε καθημερινά. Από τη μία πλευρά, Εθνική Έρευνα για τη Διατροφή δείχνει ότι υπερβαίνουμε τις ημερήσιες συστάσεις για τις πρωτεΐνες, γεγονός που σύμφωνα με τους επιστήμονες μπορεί να μειώσει το προσδόκιμο επιβίωσής μας», λέει στον Guardian η διαιτολόγος-διατροφολόγος Linia Patel. Από την άλλη πλευρά, λέει η Patel, «αυτό που βλέπω στη δική μου κλινική πρακτική είναι ότι περίπου το 80% των πελατών μου δεν τρώνε αρκετή πρωτεΐνη. Η ανθούσα βιομηχανία πρωτεϊνών, με τις μπάρες, τα φακελάκια και τα ροφήματα, θα μας έκανε να πιστέψουμε ότι όσο περισσότερη, τόσο το καλύτερο. Πόση πρωτεΐνη πρέπει όμως να τρώμε»; Η συνιστώμενη ημερήσια πρόσληψη πρωτεΐνης για υγιείς ενήλικες είναι 0,75 γραμμάρια ανά κιλό σωματικού βάρους. Αυτό σημαίνει, σύμφωνα με το Βρετανικό Ίδρυμα Διατροφής, ότι η μέση γυναίκα πρέπει να τρώει περίπου 45 γραμμάρια πρωτεΐνης την ημέρα, ενώ ο μέσος άνδρας πρέπει να μείνει στα 56 γραμμάρια, δηλαδή περίπου δύο μερίδες ξηρών καρπών ή ένα μεσαίου μεγέθους ψάρι. Υπάρχουν πολλές μη ζωικές τροφές, όπως τα φασόλια, τα μπιζέλια, οι φακές και οι ξηροί καρποί, που είναι πλούσιες σε πρωτεΐνες και άλλα θρεπτικά συστατικά όπως φυτικές ίνες. Μπορείτε να μάθετε πόση πρωτεΐνη περιέχουν τα επιμέρους τρόφιμα, ελέγχοντας τη συσκευασία, καθώς στα περισσότερα συσκευασμένα αναγράφεται η διατροφική αξία. Ωστόσο, σημαντικό είναι να μην επικεντρωνόμαστε στις πρωτεΐνες, ούτε να καταναλώνουμε υπερβολικές ποσότητες, διότι μπορούν να επηρεάσουν αρνητικά την υγεία. «Υπάρχει αναμφίβολα όριο στην κατανάλωση πρωτεΐνης», λέει ο Giles Yeo, καθηγητής Μοριακής Νευροενδοκρινολογίας στο Πανεπιστήμιο του Κέιμπριτζ και επίτιμος πρόεδρος της Βρετανικής Ένωσης Διαιτολόγων. Όπως εξηγεί ο ίδιος, ο σοβαρότερος λόγος που δεν πρέπει να καταναλώνουμε μεγάλες ποσότητες πρωτεΐνη, είναι ότι «δεν μπορούμε να την αποθηκεύσουμε». Έτσι, κάθε πρωτεΐνη που δεν χρειάζεται για την δόμηση ή την επιδιόρθωση των ιστών, θα μετατραπεί σε λίπος, απελευθερώνοντας άζωτο ως υποπροϊόν προς αποβολή. «Αυτή η διαδικασία, αν φτάσει στα άκρα, δημιουργεί πίεση στα νεφρά μας», λέει ο ίδιος. Επίσης, το μεγαλύτερο μέρος της κατανάλωσης πρωτεϊνών στους περισσότερους, εξακολουθεί να προέρχεται από ζωικά προϊόντα, τα οποία συχνά παρέχουν περισσότερα κορεσμένα λιπαρά από ό, τι οι χορτοφαγικές πηγές και τα ψάρια, και το κρέας αυξάνει τον κίνδυνο καρκίνου, αλλά και εκδήλωσης καρδιαγγειακών παθήσεων και εγκεφαλικών επεισοδίων. Όλοι γνωρίζουν ότι η πρωτεΐνη είναι απαραίτητη για την αναπλήρωση και την οικοδόμηση των μυών. «Είναι, επίσης, απαραίτητη για την παραγωγή και τη μεταφορά ορμονών σε ολόκληρο τον οργανισμό και είναι σημαντικό να βεβαιωθείτε ότι προσλαμβάνεται αρκετά από τα σωστά δομικά στοιχεία για τις ορμόνες, ιδιαίτερα καθώς μεγαλώνετε και η παραγωγή τους επιβραδύνεται», λέει η Patel. Η πρωτεΐνη επηρεάζει επίσης τη διάθεση. Διαφορετικοί τύποι πρωτεϊνών, περιέχουν διάφορα αμινοξέα, περίπου 20 από τα οποία βρίσκονται στον ανθρώπινο οργανισμό ως δομικά στοιχεία για τους νευροδιαβιβαστές, τους χημικούς αγγελιοφόρους που βοηθούν στη ρύθμιση της διάθεσης και της μνήμης. Η πρωτεΐνη βοηθά και στη ρύθμιση της όρεξης και του σακχάρου στο αίμα. «Είναι ένα πολύ σύνθετο μόριο», λέει η Patel, αλλά ο οργανισμός μας πρέπει να δουλέψει αρκετά σκληρά για να διασπάσει τα αμινοξέα (βασικά συστατικά της πρωτεΐνης), οπότε αν συμπεριλάβετε πολλή πρωτεΐνη σε ένα γεύμα, επιβραδύνει την απορρόφηση των υδατανθράκων που τρώγονται μαζί της, απελευθερώνοντάς τους πιο αργά στον οργανισμό σας. Για παράδειγμα, τα αυγά σε ένα τοστ θα σας χορτάσουν για περισσότερο χρόνο από ό,τι μία γλυκιά παρασκευή, όπως είναι η μαρμελάδα. Και υπάρχουν και άλλα δεδομένα, λέει η Patel… «Το 50% της δομής των οστών μας είναι πρωτεΐνη. Έτσι, μια διατροφή με χαμηλή περιεκτικότητα σε πρωτεΐνες αποδυναμώνει τα οστά μας». Μάλιστα, ένα από τα πρώτα σημάδια έλλειψης πρωτεΐνης από τη διατροφή, είναι τα νύχια να γίνονται εύθραυστα. Επίσης, το δέρμα αρχίζει να «υποφέρει», καθώς για να παράξει κολλαγόνο, χρειάζεται τα αμινοξέα των πρωτεϊνών. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΗΠΑ | Ειδήσεις News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ψυχαγωγία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τρόπος Ζωής | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Έφυγε από τη ζωή ο μουσικός Αλέξανδρος Πέρρος",
        "body": "Την τελευταία του πνοή άφησε ο γνωστός μουσικός, Αλέξανδρος Πέρρος. Ήταν εμβληματική μορφή της rock n’ roll σκηνής της Θεσσαλονίκης Έφυγε από τη ζωή ο γνωστός μουσικός Αλέξανδρος Πέρρος, τραγουδιστής και κιθαρίστας του συγκροτήματος Alexandros Perros & the Lone Stars. Η είδηση του θανάτου του μουσικού και DJ από τη Θεσσαλονίκη ανακοινώθηκε σε ανάρτηση στον λογαριασμό του στο Facebook. «Έφυγε από τη ζωή ο Αλέξανδρος Πέρρος, δεν θα σταματήσει ποτέ όμως να ροκάρει στις καρδιές μας μέσα από τα τραγούδια του, τις μουσικές του και τους στίχους τους. Keep Rockin Lone Star in the sky, but you never Walk Alone» αναφέρεται στην ανάρτηση. Ο Αλέξανδρος Πέρρος είχε πολυετή πορεία στη μουσική σκηνή της garage rock ‘n roll και rockabilly, πρώτα ως μέλος των Crazy Legs, στη συνέχεια στους West of Eden και από το 1987 στη μπάντα Alexandros Perros and the Lone Stars. Οι Alexandros Perros and the Lone Stars με σημαντική δισκογραφία συμμετείχαν ως support συγκρότημα σε πολλές συναυλίες, μεταξύ άλλων των Godfathers, Dr Feelgood, Stranglers, Chumbawamba κ.ά. Η κηδεία του μουσικού θα πραγματοποιηθεί στα κοιμητήρια της Θέρμης τη Δευτέρα 22 Απριλίου στις 17:00 το απόγευμα, όπως αναφέρεται στην ανάρτηση. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Φάρμακα για τον ιό HIV πιθανώς μειώνουν τον κίνδυνο για Αλτσχάιμερ",
        "body": "Μελέτη διαπίστωσε πως οι ασθενείς με HIV που έλαβαν θεραπεία με τα εν λόγω φάρμακα διέτρεχαν σημαντικά χαμηλότερο κίνδυνο εμφάνισης Αλτσχάιμερ. Επιστήμονες στις ΗΠΑ ανακάλυψαν ότι μια κατηγορία φαρμάκων για τον ιό HIV – γνωστά ως αναστολείς της νουκλεοσιδικής αντίστροφης μεταγραφάσης (NRTI)- μπορούν να βοηθήσουν στην πρόληψη της εμφάνισης της νόσου Αλτσχάιμερ.  Oπως αναφέρει η ΕΡΤ η μελέτη τους, η οποία δημοσιεύθηκε στο περιοδικό Pharmaceuticals, θα μπορούσε ενδεχομένως να βοηθήσει εκατομμύρια ανθρώπους παγκοσμίως που πάσχουν από τη νευροεκφυλιστική νόσο. Τα εν λόγω φάρμακα δρουν εμποδίζοντας ένα ένζυμο που ονομάζεται αντίστροφη μεταγραφάση (RT), το οποίο βοηθά τον ιό να πολλαπλασιαστεί. Τα τελευταία χρόνια, οι επιστήμονες ανακάλυψαν ότι η δραστηριότητα της αντίστροφης μεταγραφάσης παίζει επίσης ρόλο σε μια διαδικασία που ονομάζεται σωματικός γονιδιακός ανασυνδυασμός και η οποία επηρεάζει τους εγκεφάλους των ασθενών με Αλτσχάιμερ. Αυτό το εύρημα υποδηλώνει ότι τα NRTI θα μπορούσαν ενδεχομένως να επαναπρογραμματιστούν για τη θεραπεία ή την πρόληψη της νόσου του Αλτσχάιμερ αναστέλλοντας την δραστηριότητα της αντίστροφης μεταγραφάσης. «Εξετάσαμε τα οροθετικά άτομα που έπαιρναν αναστολείς RT και άλλες συνδυασμένες αντιρετροϊκές θεραπείες καθώς γερνούσαν και αναρωτηθήκαμε πόσοι από αυτούς εμφάνισαν νόσο Αλτσχάιμερ» δήλωσε ο επικεφαλής συγγραφέας της μελέτης Δρ. Τζέρολντ Τσουν, καθηγητής και διευθυντής της Πρωτοβουλίας Μεταφραστικής Νευροεπιστήμης στο Sanford Burnham Prebys. «Διαπιστώσαμε ότι ήταν πολύ λιγότεροι από ό,τι θα αναμενόταν σε σχέση με τον γενικό πληθυσμό» πρόσθεσε. Οι ερευνητές του Sanford Burnham Prebys εκμεταλλεύτηκαν το γεγονός ότι, χάρη στις αποτελεσματικές αντιρετροϊκές θεραπείες, πολλά οροθετικά άτομα ζουν πλέον μέχρι τα βαθιά γεράματα. Οι επιστήμονες μελέτησαν μια τεράστια βάση δεδομένων, εστιάζοντας σε ασθενείς άνω των 60 ετών που κινδύνευαν να εμφανίσουν Αλτσχάιμερ. Στη συνέχεια, χώρισαν τα δεδομένα σε τρεις ομάδες: 1. HIV-θετικοί ασθενείς που έπαιρναν NRTI 2. HIV-θετικοί ασθενείς που δεν έπαιρναν NRTI 3. HIV-αρνητικοί ασθενείς ελέγχου που δεν λάμβαναν NRTI Στη συνέχεια, οι ερευνητές παρακολούθησαν τη συχνότητα εμφάνισης νέων περιπτώσεων Αλτσχάιμερ σε κάθε ομάδα για περίπου τρία χρόνια. Μετά την προσαρμογή για τις διαφορές ηλικίας και φύλου μεταξύ των ομάδων, προέκυψε ένα εντυπωσιακό μοτίβο – οι ασθενείς με HIV που έλαβαν θεραπεία με NRTI είχαν σημαντικά χαμηλότερο κίνδυνο εμφάνισης Αλτσχάιμερ σε σύγκριση με τις άλλες δύο ομάδες. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΗΠΑ: Πέρασε το ψήφισμα για πακέτο-ανάσα στην Ουκρανία",
        "body": "Η Βουλή των Αντιπροσώπων ψήφισε υπέρ της παροχής βοήθειας ύψους 61 δισ. στην Ουκρανία, μετά από εκκλήσεις του Κιέβου. Η Βουλή των Αντιπροσώπων ψήφισε υπέρ της παροχής στρατιωτικής βοήθειας ύψους 61 δισ. δολαρίων στην Ουκρανία. Μετά από μήνες καθυστέρησης, το νομοσχέδιο πέρασε από τη Βουλή των Αντιπροσώπων με άνετη διαφορά, 311 έναντι 112. The U.S. House of Representatives has Passed all 3 of the Military Aid Bills to Ukraine, Israel, and Taiwan today by a Vote of 316-94, with the Bills in Total being Worth roughly $95 Billion. pic.twitter.com/VSJA8sHlHO— OSINTdefender (@sentdefender) April 20, 2024 \n Πρόκειται για μία κομβική στιγμή για την Ουκρανία, η οποία είχε τονίσει πως χρειάζεται απεγνωσμένα τη στρατιωτική βοήθεια για να αντιμετωπίσει τη Ρω σία. Η Γερουσία αναμένεται να εγκρίνει το μέτρο τις επόμενες ημέρες, προτού υπογραφεί σε νόμο από τον Πρόεδρο Μπάιντεν. Αξιωματούχοι είπαν σε αμερικανικά μέσα ενημέρωσης ότι ορισμένα από τα πυρομαχικά θα μπορούσαν να φτάσουν στο Κίεβο εντός μιας εβδομάδας. Στην αίθουσα άρχισαν να κυματίζουν σημαίες της Ουκρανίας, με τους υποστηρικτές των μέτρων να επευφημούν και να χειροκροτούν ακόμη και πριν ανακοινωθεί επίσημα το αποτέλεσμα, όταν έγινε σαφές ότι το πακέτο βοήθειας για την Ουκρανία είχε τελικά εγκριθεί. Πάνω από δύο μήνες έχουν περάσει από τότε που η Γερουσία – όπου οι Δημοκρατικοί ψήφισαν ένα παρόμοιο νομοσχέδιο – και ο πρόεδρος Μπάιντεν μέχρι και τον κορυφαίο Ρεπουμπλικανό της Γερουσίας Μιτς ΜακΚόνελ προέτρεπαν τον πρόεδρο της Βουλής να φέρει το νομοσχέδιο προς ψήφιση στη Βουλή. Ορισμένοι σκληροπυρηνικοί Ρεπουμπλικάνοι είχαν εκφράσει έντονη αντίθεση για περαιτέρω βοήθεια στην Ουκρανία, με κάποιους να υποστηρίζουν ότι οι ΗΠΑ δεν μπορούν να την αντέξουν οικονομικά δεδομένου του αυξανόμενου εθνικού τους χρέους ύψους 34 τρισεκατομμυρίων δολαρίων. Ωστόσο, ο Ρεπουμπλικανός υποψήφιος για την προεδρία Ντόναλντ Τραμπ – με τεράστια επιρροή στο Ρεπουμπλικανικό κόμμα – στις 12 Απριλίου εξέφρασε την υποστήριξή του στον Τζόνσον και με ανάρτησή του την Πέμπτη σε μέσα κοινωνικής δικτύωσης δήλωσε ότι η επιβίωση της Ουκρανίας είναι σημαντική για τις ΗΠΑ. Ο Τζο Μπάιντεν είπε σε δήλωση ότι η ψήφιση των νομοσχεδίων για την ξένη βοήθεια στη Βουλή στέλνει ένα «σαφές μήνυμα» στον κόσμο για την ηγεσία της Αμερικής: “Σήμερα, τα μέλη και των δύο κομμάτων στη Βουλή ψήφισαν για να προωθήσουν τα συμφέροντά μας για την εθνική μας ασφάλεια και να στείλουν ένα σαφές μήνυμα για τη δύναμη της αμερικανικής ηγεσίας στην παγκόσμια σκηνή. Σε αυτό το κρίσιμο σημείο καμπής, συγκεντρώθηκαν για να ανταποκριθούν στο κάλεσμα της ιστορίας, ψηφίζοντας την επειγόντως αναγκαία νομοθεσία για την εθνική ασφάλεια την οποία έχω αγωνιστεί επί μήνες για να εξασφαλίσω”, είπε ο Μπάιντεν. “Προτρέπω τη Γερουσία να στείλει γρήγορα αυτό το πακέτο στο γραφείο μου, ώστε να το υπογράψω ως νόμο και να μπορέσουμε να στείλουμε γρήγορα όπλα και εξοπλισμό στην Ουκρανία για να καλύψουμε τις επείγουσες ανάγκες τους στο πεδίο της μάχης”, πρόσθεσε. Ο Γενικός Γραμματέας του ΝΑΤΟ Γενς Στόλτενμπεργκ χαιρέτισε τη νέα στρατιωτική βοήθεια για την Ουκρανία, η οποία, όπως λέει, καταδεικνύει τη «συνεχή υποστήριξη» στην πολεμική της προσπάθεια. «Αυτή η σημαντική ώθηση της βοήθειας θα συμπληρώσει τη βοήθεια δεκάδων δισεκατομμυρίων που παρέχονται στην Ουκρανία από τους Ευρωπαίους Συμμάχους», ανέφερε σε δήλωσή του. «Στο Συμβούλιο ΝΑΤΟ-Ουκρανίας την Παρασκευή, οι Υπουργοί Άμυνας των Συμμάχων συμφώνησαν να παράσχουν περαιτέρω στρατιωτική υποστήριξη στην Ουκρανία, συμπεριλαμβανομένης της αεροπορικής άμυνας. «Ενθαρρύνω τη Γερουσία να ενεργήσει γρήγορα για να στείλει αυτό το νομοσχέδιο στον Πρόεδρο Μπάιντεν». Ο Πρόεδρος της Ουκρανίας Βολοντίμιρ Ζελένσκι έγραψε στο X: «Είμαι ευγνώμων στη Βουλή των Αντιπροσώπων των Ηνωμένων Πολιτειών, και στα δύο μέρη, και προσωπικά στον Πρόεδρο Μάικ Τζόνσον για την απόφαση που κρατά την ιστορία στο σωστό δρόμο. Η δημοκρατία και η ελευθερία θα έχουν πάντα παγκόσμια σημασία και δεν θα αποτύχουν ποτέ όσο η Αμερική βοηθά στην προστασία της. Το ζωτικής σημασίας νομοσχέδιο για τη βοήθεια των ΗΠΑ που εγκρίθηκε σήμερα από τη Βουλή θα εμποδίσει την επέκταση του πολέμου, θα σώσει χιλιάδες και χιλιάδες ζωές και θα βοηθήσει και τα δύο έθνη μας να γίνουν ισχυρότερα. Η ειρήνη και η ασφάλεια μπορούν να επιτευχθούν μόνο μέσω της δύναμης. Ελπίζουμε ότι τα νομοσχέδια θα υποστηριχθούν στη Γερουσία και θα σταλούν στο γραφείο του Προέδρου Μπάιντεν. Ευχαριστούμε, Αμερική!”. I am grateful to the United States House of Representatives, both parties, and personally Speaker Mike Johnson for the decision that keeps history on the right track. Democracy and freedom will always have global significance and will never fail as long as America helps to…— Volodymyr Zelenskyy / Володимир Зеленський (@ZelenskyyUa) April 20, 2024 \n Το ασυνήθιστο πακέτο τεσσάρων νομοσχεδίων περιλαμβάνει επίσης τη χορήγηση αμερικανικής στρατιωτικής βοήθειας στο Ισραήλ, χορήγηση βοήθειας στην Ταϊβάν και άλλους συμμάχους των ΗΠΑ στην περιοχή Ασίας-Ειρηνικού, και ένα μέτρο που περιλαμβάνει κυρώσεις και μέτρα κατά της κινεζικής εφαρμογής κοινωνικών μέσων TikTok και πιθανή μεταφορά κατασχεμένων ρωσικών περιουσιακών στοιχείων προς την Ουκρανία. Το νομοσχέδιο που επιβάλλει τους νέους περιορισμούς στο TikTok ήταν το πρώτο από τα τέσσερα που ψηφίστηκε σήμερα. Το πακέτο για το Ισραήλ περιλαμβάνει: Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "About Us | News 24/7",
        "body": "CONTENT DIRECTOR\nΜίνα Μπιράκου ΔΙΕΥΘΥΝΤΗΣ ΣΥΝΤΑΞΗΣ\nΜάνος Χωριανόπουλος EDITOR IN CHIEF\nΧρήστος Δεμέτης EDITOR IN CHIEF / THE MAGAZINE\nΣταύρος Διοσκουρίδης 24 MEDIA LAB EDITORIAL DIRECTOR\nΠαναγιώτης Μένεγος SENIOR EDITOR\nΠαντελής Πετράκης\nΧρήστος Καράμπελας\nΚωνσταντίνος Χασαδρινός SENIOR EDITOR/ΟΙΚΟΝΟΜΙΑ\nΓιώργος Αλεξάκης SENIOR EDITOR/ΠΟΛΙΤΙΣΜΟΣ\nΓεωργία Οικονόμου EDITORS\nΝίκος Γιαννόπουλος\nΠαναγιώτα Κλεάνθους\nΝίκη Μπάκουλη\nΠάνος Κωδωνάς\nΧρήστος Μπαρούνης\nΗλίας Δήμος\nΜαριλένα Κουντούρη\nΝαταλία Τσιλογιάννη\nΣυραγώ Λιάτσικου\nΑνθή Κουτσούμπου\nΑλεξία Τσούλου REPORTERS\nΒίκυ Σαμαρά (Πολιτικό)\nΓεράσιμος Λιβιτσάνος (Πολιτικό)\nΓιάννης Δεβετζόγλου (Υγείας)\nΘοδωρής Παναγιωτίδης (Αστυνομικό)\nΜάνος Φραγκιουδάκης (Ελεύθερο)\nΜαρία Καούκη (Ελεύθερο)\nΧριστίνα Τσατσαράγκου (Πολιτισμός)\nΒίκη Βαμιεδάκη(Τουρισμός)\nΘοδωρής Παναγούλης (Ενέργεια)\nΝίκος Καραγιάννης (Υποδομές)\nΠέννυ Κούτρα (Επιχειρηματικό)\nΚώστας Παπαγρηγόρης (Τραπεζικό) CONTRIBUTORS\nΓιώργος Καρελιάς\nΓιάννης Τριαντής\nΔημήτρης Χριστόπουλος\nΘοδωρής Κολυδάς\nΑντώνης Βαβαγιάννης THE MAGAZINE CONTRIBUTORS\nΘεοδόσης Μίχος\nΘοδωρής Δημητρόπουλος\nΙωσηφίνα Γριβέα\nΘανάσης Κρεκούκιας\nΚώστας Μανιάτης\nΜανίνα Ντάνου\nΜάρω Παρασκευούδη 24 MEDIA LAB\nΚώστας Κουκουμάκας (Senior Producer)\nΕυτυχία Σουφλέρη (Producer)\nΔημήτρης Κουλελής (Senior Videographer)\nΙωάννα Σπανού (Videographer)\nΓρηγόρης Κολλάρος (Art Director)\nΘεοδώρα Κρινή (Visual Designer)\nΣμαρώ Σαχπαζίδου (Motion Designer) SOCIAL MEDIA MANAGER\nΑθανασία Κουλέτα SOCIAL MEDIA EDITORS\nΚατερίνα Φασσέα, Εβελίνα Μάνου GROUP COMMERCIAL DIRECTOR\nΝτέπη Παπάζογλου ADVERTISING DIRECTOR\nΣίλια Παπανάγνου ADVERTISING MANAGER\nΒάλλη Παπαϊωάννου BRAND EXPERIENCE DIRECTOR\nΧρήστος Χατζηιωάννου BRAND EXPERIENCE TEAM\nΜαρία Μαλαφέκα, Μαρίνα Στρίγγα, Ελισάβετ Παπαντωνίου, Αγγελική Κυριαζή MARKETING TEAM\nΜαρία Μαλαφέκα, Κατερίνα Καλαθά AD SERVING ΤΕΑΜ\nΝέλλη Τσιλιβαράκου, Αλεξάνδρα Καραγιάννη PRODUCT – AUDIENCE DIRECTOR\nΔημήτρης Βάσσος PRODUCT MANAGER\nΕρμιόνη Σαρρή CREATIVE DIRECTOR\nΒάσω Γκέτη ART DIRECTOR\nΔήμητρα Γεωργίου PROGRAMMATIC & ADOPS LEAD\nΜαριλένα Μπάτη SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Σύνοδος Κορυφής | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τηλεθέαση | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ο απολογισμός και η ανάλυση της ρούκι χρονιάς του Βεζένκοβ με τους Κινγκς",
        "body": "Το SPORT24 παρουσιάζει τα πεπραγμένα του Σάσα Βεζένκοβ στην ρούκι χρονιά του στο NBA με τους Κινγκς. Ο ρόλος του, τα μέσα-έξω στο ροτέισον, ο τραυματισμός που τον πήγε πίσω και η ανάλυση του Hudl Instat. Η σεζόν 2023/24 ολοκληρώθηκε άδοξα για τους Κινγκς και τον Σάσα Βεζένκοβ. Η ήττα από τους Πέλικανς στα play-in της Δύσης σήμανε τον αποκλεισμό της ομάδας από τα playoffs, με το Σακραμέντο – και τον Βούλγαρο φόργουορντ – να κοιτάζουν ήδη στην επόμενη σεζόν. Το SPORT24 κάνει τον απολογισμό της σεζόν για τον Βούλγαρο φόργουορντ, ο οποίος ολοκλήρωσε την ρούκι χρονιά του έχοντας 5.4 πόντους, 2.3 ριμπάουντ, 0.5 ασίστ, 0.5 κλεψίματα, 0.2 κοψίματα και 0.3 λάθη μέσο όρο με 44% στα σουτ, 37.5% στα τρίποντα και 80% στις βολές σε 12.2 λεπτά συμμετοχής (42 αγώνες – όλοι ερχόμενος από τον πάγκο). Ο Σάσα Βεζένκοβ πήγε στο NBA με τις δάφνες του MVP της EuroLeague της σεζόν 2022/23. Στο NBA όμως ήταν απλώς ένας ρούκι. Το κατάλαβε αυτό από νωρίς, με τον Μάικ Μπράουν να ξεκαθαρίζει με δηλώσεις του ότι δεν ήταν σίγουρο πως ο πρώην παίκτης του Ολυμπιακού θα ήταν μέλος του ροτέισον. Ο Βεζένκοβ πάλεψε στην preseason. Πήρε μέρος και στα 5 φιλικά των Κινγκς, έχοντας 6.8 πόντους και 3.2 ριμπάουντ μέσο όρο σε σχεδόν 17 λεπτά συμμετοχής, παίζοντας κυρίως στην θέση του σμολ φόργουορντ. Οι Κινγκς αναγνώριζαν την αξία του καλού του σουτ, βασικά τον αποθέωναν ως σουτέρ. Είχε ξεκαθαριστεί ωστόσο σε όλους τους τόνους ότι θα κέρδιζε χρόνο στο παρκέ από την άμυνά του. Το ξεκίνημα της σεζόν βρήκε πάντως τον Βεζένκοβ κανονικά στο ροτέισον των Κινγκς, με τον Βούλγαρο φόργουορντ να έχει 8 πόντους σε 16 λεπτά συμμετοχής στην νίκη επί των Τζαζ στην πρεμιέρα της κανονικής περιόδου, σημειώνοντας το παρθενικό του καλάθι μόλις 25 δευτερόλεπτα μετά την είσοδό του στο παρκέ. Sasha Vezenkov’s first career triple 👏☔ pic.twitter.com/sarohd0nci— Kings on NBCS (@NBCSKings) October 26, 2023 \n Ο Βεζένκοβ ακολούθησε με δύο σερί παιχνίδια όπου είχε διψήφιο αριθμό πόντων (10 κόντρα στους Γουόριορς και 11 κόντρα στους Λέικερς). Σταδιακά όμως ο χρόνος συμμετοχής του μειωνόταν, μέχρι που στις 8 Νοεμβρίου 2023 έλαβε το πρώτο DNP (Did Not play – coach decision, δηλαδή δεν αγωνίστηκε με απόφαση προπονητή) στην νίκη επί των Μπλέιζερς. Ο Μάικ Μπράουν έκανε λόγο περί ανταμοιβής κάποιων παικτών για την εικόνα τους σε έναν αγώνα με τους Ρόκετς, με τον Βεζένκοβ να πληρώνει το τίμημα της αλλαγής που ήθελε να κάνει ο τεχνικός της ομάδας στο ροτέισον. Στον επόμενο αγώνα πάντως (κόντρα στους Θάντερ), αγωνίστηκε 8 λεπτά και είχε 6 πόντους. Ο Βεζένκοβ έψαχνε τον ρόλο του στο Σακραμέντο. Υπήρχαν ματς που έπαιζε πολύ, ματς που έπαιζε λίγο και ματς που δεν έπαιζε. Ακόμα κι έτσι, στις 8 Δεκεμβρίου σημείωσε το ρεκόρ καριέρας του στο NBA με 14 πόντους στην νίκη των Κινγκς με 116-104 μέσα στο Φοίνιξ, το οποίο ισοφάρισε σχεδόν 40 ημέρες αργότερα, πάλι κόντρα στους Σανς. Sasha finished the night leading all bench scorers with 14 PTS, 3 REB & 3 STL to help the #BeamTeam secure the W in Phoenix 😤 pic.twitter.com/tW7NcELoH6— Sacramento Kings (@SacramentoKings) December 9, 2023 \n Ήταν σαφές ωστόσο ότι ο MVP της σεζόν 2022/23 της EuroLeague ψαχνόταν. Μέσα σε όλα αυτά, στις 22 Ιανουαρίου ήρθε ένας τραυματισμός στον δεξιό αστράγαλο (διάστρεμμα) στον αγώνα με τους Χοκς. Η διάγνωση έκανε λόγο για απουσία 1-2 εβδομάδων. Ο Βεζένκοβ πράγματι γύρισε εντός χρονοδιαγράμματος. Πρόλαβε όμως να αγωνιστεί σε μόλις δύο παιχνίδια πριν πάθει υποτροπή, με το νέο χρονοδιάγραμμα να κάνει λόγο για απουσία 4-6 εβδομάδων. Ο συγκεκριμένος τραυματισμός ουσιαστικά έγραψε και τον επίλογο της ρούκι χρονιάς του Βεζένκοβ. Με τους Κινγκς να κυνηγούν την είσοδο στην πρώτη 6αδα της Δύσης και τον ταλαντούχο φόργουορντ να μένει εκτός δράσης τελικά για 50 μέρες, δεν υπήρχε χρόνος να ενσωματωθεί εκ νέου στο ροτέισον. Ποτέ δεν είναι εύκολο για έναν ρούκι να ξαναμπεί στο ροτέισον μίας ομάδας με στόχους στο τέλος της σεζόν έπειτα από απουσία λόγω τραυματισμού. Ο Βεζένκοβ πήρε χρόνο συμμετοχής σε 7 παιχνίδια μέχρι το τέλος της σεζόν, αλλά ποτέ δεν πέρασε τα 14 λεπτά συμμετοχής. Το τέλος της σεζόν βρήκε τον Βεζένκοβ να μην έχει σταθερό χρόνο συμμετοχής, αλλά να έχει έναν ξεκάθαρο ρόλο. Οι Κινγκς διαχειρίστηκαν τον Βούλγαρο φόργουορντ ως σπεσιαλίστα. Έναν ρολίστα που θα έμπαινε για να ανοίξει το γήπεδο με το καλό του σουτ, δίνοντας τις απαραίτητες αποστάσεις για να τρέξουν την motion offense τους, μία επίθεση δηλαδή που στηρίζεται στα πολλά handoff (πάσα χέρι με χέρι) του Σαμπόνις και στην συνεχή κίνηση των υπολοίπων. Ο πρώην παίκτης του Ολυμπιακού τελείωσε την σεζόν έχοντας 45/120 τρίποντα για 39/71 δίποντα. Σε ολόκληρη την σεζόν επιχείρησε μόλις δύο σουτ από μέση απόσταση, με όλα τα άλλα να έρχονται είτε έξω από την γραμμή του τριπόντου, είτε μέσα στην ρακέτα. Αυτός ο διαμοιρασμός επιθέσεων φωνάζει από μακριά “Floor Spacer”, κάτι που μεταφράζεται ως “παίκτης που ανοίγει το γήπεδο”. Η ρούκι σεζόν του Βεζένκοβ ήταν πρακτικά χρονιά προσαρμογής. Είναι πιθανό να ήθελε να δείξει περισσότερα πράγματα, βασικά να κάνει περισσότερα πράγματα. Να αποδείξει ότι δεν είναι απλώς ένας ελίτ σουτέρ, αλλά ένας παίκτης που μπορεί να δημιουργήσει καταστάσεις για την ομάδα του με την κίνησή του χωρίς την μπάλα. Σε έναν βαθμό το έκανε αυτό. Κέρδισε την αναγνώριση σε αυτό τον τομέα. Ο Βεζένκοβ έκλεισε την ρούκι σεζόν του έχοντας έναν σαφή ρόλο: Αυτόν του σουτέρ που ανοίγει το γήπεδο. Παίκτες που ανοίγουν το γήπεδο έχουν πάντα δουλειά στο NBA. Έχει ακόμα έναν χρόνο εγγυημένο συμβόλαιο έναντι 6.6 εκατ. δολαρίων, με τους Κινγκς να έχουν το δικαίωμα να επεκτείνουν το συμβόλαιό του και για τρίτη σεζόν (2025/26), άρα είναι εξασφαλισμένος. Είναι δεδομένο ότι ο ταλαντούχος φόργουορντ θέλει να δείξει περισσότερα πράγματα. Ξέρει και ο ίδιος όμως ότι το βήμα παραπάνω στην περίπτωσή του θα έρθει μόνο μέσα από την άμυνα. Αν αποδείξει ότι μπορεί να είναι ανταγωνιστικός στην πίσω πλευρά του παρκέ (δεν θα του ζητήσει κανείς να γίνει αμυντικός εξολοθρευτής) τότε θα μεγαλώσει και ο ρόλος του. Και αυτό είναι το κομμάτι που θα πρέπει να εστιάσει πλέον. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πορείες | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ακίνητα | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Σπείρα απέσπασε πάνω από 300.000 ευρώ από λογαριασμούς",
        "body": "Ταυτοποιήθηκαν 9 άτομα που εξαπατούσαν πολίτες και αποσπούσαν χρήματα από τους λογαριασμούς τους – Εξιχνιάστηκαν 16 περιπτώσεις Εξιχνιάστηκαν 16 περιπτώσεις απάτης που έγιναν σε διάφορες περιοχές της Ελλάδας το πρώτο τρίμηνο του 2022. Μετά από σχετική έρευνα της υποδιεύθυνσης Ασφάλειας Σερρών ταυτοποιήθηκαν οκτώ άντρες και μία γυναίκα, που μαζί με άγνωστους συνεργούς τους είχαν συστήσει/ενταχθεί σε εγκληματική οργάνωση, με στόχο τη συστηματική εξαπάτηση ανυποψίαστων πολιτών και την απόσπαση χρημάτων από τους τραπεζικούς λογαριασμούς τους. Τα άτομα που ταυτοποιήθηκαν τηλεφωνούσαν σε εταιρείες, επιχειρήσεις ή φυσικά πρόσωπα παριστάνοντας τον λογιστή ή τον υποψήφιο αγοραστή/πελάτη και με διάφορα τεχνάσματα αποσπούσαν τα στοιχεία των ηλεκτρονικών τραπεζικών λογαριασμών τους (όνομα χρήστη, κωδικός εισόδου, κωδικοί ΟΤPs). Στη συνέχεια, μετέφεραν χρηματικά ποσά σε τραπεζικούς λογαριασμούς ατόμων που είχαν «στρατολογήσει» έναντι χρηματικής αμοιβής. Συνολικά κατάφεραν να αποσπάσουν από τους παθόντες το χρηματικό ποσό των 305.789 ευρώ. Όπως ανακοινώθηκε από τις αστυνομικές Αρχές, οι συνολικά 16 περιπτώσεις απάτης έγιναν από τον Ιανουάριο έως τον Μάρτιο του 2022, σε διάφορες περιοχές της Ελλάδας και συγκεκριμένα: Η δικογραφία που σχηματίστηκε υποβλήθηκε στον εισαγγελέα Πρωτοδικών Σερρών. Στη δικογραφία συμπεριλαμβάνονται και 15 άτομα, δικαιούχοι τραπεζικών λογαριασμών, τα στοιχεία των οποίων έχουν ταυτοποιηθεί. Η έρευνα των αστυνομικών συνεχίζεται τόσο για την ταυτοποίηση των άγνωστων μελών της οργάνωσης, όσο και για την τυχόν συμμετοχή τους και σε άλλες παρόμοιες αξιόποινες πράξεις. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Η μία ερώτηση που αποκαλύπτει όσα θέλεις να ξέρεις για κάποιον",
        "body": "Η σειρά που γεννήθηκες στην οικογένεια σου παίζει ρόλο και στο αν θα πετύχει ή θα καταστραφεί η σχέση σου. Οι σχέσεις έχουν εξελιχθεί σε σταυρόλεξα για δυνατούς λύτες, με την κυριολεκτική επιβίωση μας να γίνεται ένα από τα βασικά προαπαιτούμενα/ζητούμενα. Για να βοηθήσουμε λίγο την κατάσταση, εστιάσαμε σε έναν πολύ συγκεκριμένο παράγοντα που βοηθά να καταλάβεις πολλά για τον άνθρωπο που έχεις απέναντι σου, μόνο με μια ερώτηση. Είναι η εξής: «Έχεις αδέλφια;». Οι δυναμικές που διαμορφώνονται μεταξύ των μελών μιας οικογένειας είναι ούτως ή άλλως ένα περίπλοκο θέμα, αφού αφορούν διαφορετικούς ανθρώπους που ζουν/μεγαλώνουν μεν στο ίδιο περιβάλλον, αλλά δεν είναι όλοι ίδιοι. Όλοι εν τω μεταξύ, θέλουν πράγματα. Υπάρχει πλούσια βιβλιογραφία που εξηγεί τους λόγους που μολονότι άτομα μεγαλώνουν μαζί και έχουν τις ίδιες επιρροές -αντικειμενικά κοινές εμπειρίες-, δεν έχουν τον ίδιο χαρακτήρα -την ίδια προσωπικότητα. Ακόμα και αν πρόκειται για δίδυμα παιδιά. «Λόγο» στις δυναμικές έχουν παράμετροι όπως η γενετική, το περιβάλλον και οι εμπειρίες ζωής, αλλά και διάφοροι άλλοι παράγοντες, όπως είναι η κλιμακωτή κατάταξη. Ή αλλιώς η Σειρά της Γέννησης. Αυτή φαίνεται να μπορεί να επηρεάσει και όλες τις σχέσεις μας. Φιλικές και ερωτικές. Το βέβαιο είναι πως το μεγαλύτερο παιδί έχει ως πρότυπο τον ενήλικο γονέα. Το δεύτερο έχει το μεγαλύτερο αδελφάκι του, που ακόμα διαμορφώνεται σε όλα τα επίπεδα (δεν υπάρχουν σταθερές συμπεριφορές) και ούτω καθ’ εξής. Κάπως έτσι, έχουν παρατηρηθεί φαινόμενα που έχουν γίνει και στερεότυπα. Ένα από τα πιο χαρακτηριστικά είναι αυτό των τριών παιδιών σε μια οικογένεια, βάσει του οποίου το πρώτο είναι το golden child, το δεύτερο το ξεχασμένο και το τρίτο ο «κλόουν της τάξης». Έρευνες έχουν δείξει πως η επίδραση της σειράς γέννησης δεν είναι κλισέ, αλλά κάτι το πραγματικό. Δεν κάνει όμως, προκαθορισμένους τους ρόλους. Διαχρονικά βέβαια, τιμώνται κάποια χαρακτηριστικά. Επειδή η αφορμή για όσα ακολουθούν είναι το γεγονός ότι έγινε trend το Σύνδρομο της Μεγαλύτερης Κόρης, θα αρχίσουμε από αυτό. Το Σύνδρομο της Μεγαλύτερης Κόρης δεν είναι επίσημη διάγνωση, αλλά κοινός τρόπος αναφοράς σε ένα φαινόμενο που δεν «βγαίνει» και σε αρσενικό, για πολύ συγκεκριμένους λόγους (βλ. πατριαρχία). Αφορά το μοναδικό σύνολο των προκλήσεων που εναποθέτουν οι γονείς στις πλάτες της πρωτότοκης κόρης της οικογένειας, με συνέπεια να πρέπει να ανταποκρίνεται στα οικογενειακά καθήκοντα και τους κοινωνικούς κανόνες. Θέλει τη μεγαλύτερη κόρη μιας οικογένειας να ασχολείται με τα οικιακά, γίνεται υποκατάστατο γονέα όπως φροντίζει τα αδέλφια της (από την υγιεινή έως το συναίσθημα και τα μαθήματα). Την ίδια ώρα καλείται να ανταποκριθεί και στις απαιτήσεις/προσδοκίες που έχουν από εκείνη οι γονείς της για το μέλλον της. Δεν μένει έτσι, χρόνος για την προσωπική της εξέλιξη, τα δικά της ενδιαφέροντα και τις δικές της φιλοδοξίες. Εμφανίστηκε στο ψηφιακό προσκήνιο, χάριν της Αμερικανίδας θεραπεύτριας, Kati Morton που ανέλυσε τα «οκτώ σημάδια του Συνδρόμου της Μεγαλύτερης Κόρης» στο TikTok, με το video να γίνεται viral (+6.000.000 views). \n   Αν βάλουμε στη μέση και πόσο δεδομένα τα θεωρούν όλα αυτά οι γονείς -και τα αδέλφια-, το κορίτσι καταλήγει να νιώθει και συναισθηματική πίεση. Αυτή περιορίζει ακόμα περισσότερο τις ευκαιρίες της να ανακαλύψει ποιο είναι και τι θέλει, ενώ δημιουργεί και ένταση στις σχέσεις της. Το Σύνδρομο έχει κόστος στη ψυχολογία και την προσωπικότητα του κοριτσιού, αφού είναι φύσει αδύνατο για ένα παιδί να μπορεί τα τακτοποιήσει ευθύνες που δυσκολεύονται να διαχειριστούν ενήλικες. Εύλογα λοιπόν, κάποια στιγμή όλη αυτή η πίεση (τα βάρη) που συσσωρεύει το παιδί, δημιουργούν μια έκρηξη στην μετέπειτα ζωή του. Σημείωσε και κάτι ακόμα. Εργασία έχει εξηγήσει ότι ο καταμερισμός της εργασίας από τους γονείς στην παιδική ηλικία επηρεάζει τη μετέπειτα ενασχόληση με τις καθημερινές δουλειές του σπιτιού. Υποδεικνύεται ότι το παράδειγμα που έθεσαν οι μητέρες στην εξισορρόπηση των επαγγελματικών και οικιακών ευθυνών, αφήνει μια μόνιμη εντύπωση στην προσέγγιση των κορών στα οικιακά καθήκοντα. Υπάρχει μια θεωρία, που είναι γνωστή ως Μοντέλο Ρόλων. Πριν την εξηγήσω, υποθέτω πως έχεις καταλάβει ότι αν είσαι γονέας και θες να σώσεις την πρωτότοκη κόρη, δεν χρειάζονται πολλά. Άρχισε με το να μην την υποχρεώνεις να κάνει ό,τι πρέπει να κάνεις εσύ. Να μην είναι δηλαδή, γονιός bonus για τα αδέλφια της. Μπορείς να ξεκινήσεις από την ισότιμη κατανομή των οικιακών σε όλα τα μέλη της οικογένειας. Βοηθά και να θυμάσαι πως και η πρωτότοκη κόρη είναι ακόμα παιδί, με τις δικές της ανάγκες. Όπως και ότι η φροντίδα των παιδιών είναι δική σου δουλειά. Όσο και αν δεν βγαίνουν τα μαθηματικά, είναι δική σου ευθύνη να βρεις μια λύση που να τους εξυπηρετεί όλους. Εκτός και αν ανήκεις σε προηγούμενη δεκαετία, τότε που η κοινή πεποίθηση ήταν πως οι γυναίκες οφείλουν να δίνουν προτεραιότητα στις οικογενειακές υποχρεώσεις -και όχι στα δικά τους ‘θέλω’- κι έτσι ‘φοράς’ στην κόρη σου τα στερεότυπα. Σε αυτήν την περίπτωση, απλά θα θυμίσω ότι υπάρχουν εξαιρετικοί επαγγελματίες ψυχικής υγείας που μπορείς να εμπιστευτείς για την εναρμόνιση σου με το 2024. Kατά τη θεραπεύτρια που έκανε trend τον όρο «Σύνδρομο της Μεγαλύτερης Κόρης», τα οκτώ σημάδια που δείχνουν πως μια γυναίκα έχει γίνει ‘θύμα’ του είναι τα εξής: Πάμε τώρα, και σε άλλες οικογενειακές ιστορίες/δυναμικές που έχουν μελετηθεί από ερευνητές. Η Θεωρία της Σειράς Γέννησης προτείνει ότι το να είσαι πρωτότοκος, μεσαίο παιδί, μικρότερο παιδί ή μοναχοπαίδι διαμορφώνει την προσωπικότητά σου, λόγω των διαφορών στις προσδοκίες που έχουν οι γονείς -και εν πολλοίς, σχετίζονται και με τη δυναμική μεταξύ των αδελφιών. Παραδοσιακά οι γονείς δίνουν όλη τους την προσοχή στο πρώτο τους παιδί. Ιστορικά, η κυρίαρχη αυτή θέση επιβεβαιωνόταν και μέσω του status τους ως κληρονόμων κληρονόμων (θρόνων, γης κλπ), με την ανταγωνιστικότητα να γίνεται η κύρια φύση τους όταν προκύπτει δεύτερο παιδί. Έχει παρατηρηθεί ότι τα μεγαλύτερα αδέρφια, ανεξαρτήτως φύλου, συχνά αισθάνονται πιο στερημένα ή φθονερά, αφού έχουν ζήσει την εμπειρία να κερδίζει την προσοχή που απολάμβαναν μόνο εκείνα ένα άλλο ον. Νιώθουν πως οι γονείς τους περιμένουν περισσότερα από εκείνα -να γίνουν το παράδειγμα προς μίμηση του μικρότερου μέλους. Έτσι τείνουν να είναι πιο προσανατολισμένα στην επιτυχία κι έτσι γίνονται καλοί ηγέτες, έχουν υψηλές επιδόσεις, είναι δομημένα και οργανωμένα, υπεύθυνα και ώριμα. Δεν ξεχωρίζουν για την ικανότητα τους να συμβιβάζονται. «Κατά μέσο όρο, τα πρωτότοκα, τα οποία τείνουν να ενεργούν ως παρένθετοι γονείς, είναι πιο ευσυνείδητα από τα επόμενα παιδιά που είναι πιο εξωστρεφή και δεν πειθαρχούν εύκολα». Έρευνες έχουν δείξει και συσχέτιση μεταξύ της σειράς γέννησης, της νοημοσύνης και της ικανότητες σκέψης, με τα πρωτότοκα παιδιά να ξεχωρίζουν. Έχουν φανεί να έχουν πιο προηγμένη γνωστική ανάπτυξη. Έχει διαπιστωθεί ότι τα πρωτότοκα συχνά τα καταφέρνουν καλύτερα από τα δευτερότοκα σε πολλά μέτωπα, από το μορφωτικό επίπεδο μέχρι τις βαθμολογίες των τεστ, το IQ, τους μισθούς, ακόμη και τα αποτελέσματα της αγοράς εργασίας. Δεν χρειάζεται να είσαι ερευνητής για να καταλάβεις πως όλα τα μεσαία παιδιά (που έχουν μεγαλύτερο και μικρότερο αδελφάκι), έχουν μια ιδιαίτερη συμπεριφορά. Ο ξάδελφος μου αποκαλεί τον εαυτό του ως «σάντουϊτς» που ενώ υπήρχε μεταξύ των αδελφιών του, ένιωθε πως δεν υπήρχε για την οικογένεια. Το γεγονός ότι υπάρχει Σύνδρομο του Μεσαίου Παιδιού (μολονότι δεν είναι επίσημη διάγνωση) δείχνει ότι ένα θέμα υπάρχει παντού στον κόσμο. Για την ακρίβεια, ιστορικά και πολιτιστικά τα μεσαία παιδιά συχνά είχαν λιγότερα οφέλη, ευθύνες ή status. Φαίνεται πως αυτό έχει να κάνει με το γεγονός ότι οι γονείς φυσιολογικά δείχνουν μεγαλύτερη προσοχή στο πρωτότοκο και το μικρότερο παιδί. Μελέτες δείχνουν ότι αυτά τα παιδιά τείνουν Έρευνα -με δεδομένα και από την Ευρώπη- έχει δείξει ότι τα δευτερότοκα παιδιά, ειδικά τα αγόρια, είναι πιο πιθανό να συμπεριφέρονται άσχημα (βίαιο έγκλημα, παραβατικότητα, τιμωρίες στο σχολείο) από τα πρωτότοκα. Να σημειωθεί εδώ πως οι σχετικές έρευνες επικεντρώνονται συνήθως σε αγόρια γιατί «είναι πιο πιθανό να καταλήξουν σε σοβαρά προβλήματα στην εφηβεία τους από ό,τι τα κορίτσια». Πράγμα που φαίνεται να αλλάζει τα τελευταία χρόνια -όπως φαίνεται από τη βία ανηλίκων. Στις διαθέσιμες μελέτες έχει διαπιστωθεί ότι τα δευτερότοκα παιδιά έχουν 25 έως 40% περισσότερες πιθανότητες να αντιμετωπίσουν σοβαρά προβλήματα στο σχολείο ή/και με το νόμο. Μια εξήγηση που συμβαίνει αυτό μπορεί να είναι το γεγονός ότι τα στιλ ανατροφής συχνά αλλάζουν λόγω της σειράς γέννησης. «Το πρωτότοκο παιδί έχει ως πρότυπο ενήλικες. Το δεύτερο παιδί έχει ως πρότυπο ένα τρελαμένο 2χρονο -το μεγαλύτερο αδελφάκι».  «Επίσης το πρωτότοκο απολαμβάνει την απρόσκοπτη προσοχή των γονιών του. Τα επόμενα παιδιά ανταγωνίζονται για τον χρόνο και το ενδιαφέρων των γονιών. Τέλος, τα μεγαλύτερα και τα μικρότερα αδέρφια προέρχονται από την ίδια οικογένεια, αλλά έχουν διαφορετικές ομάδες συνομηλίκων από νωρίς στη ζωή τους. Όλα αυτά φαίνεται να συμβάλουν στα στοιχεία που βλέπουμε στην αγορά εργασίας και στην παραβατικότητα. Είναι πολύ δύσκολο να διαχωρίσουμε αυτά τα δύο πράγματα επειδή συμβαίνουν ταυτόχρονα». Τα μικρότερα παιδιά συχνά περιγράφονται ως κοινωνικά, γοητευτικά, αγαπητά και ελεύθερα πνεύματα, αλλά και ανώριμα, εξαρτώμενα από άλλους, εγωκεντρικά και χειριστικά. Επειδή οι γονείς δεν έχουν πολλές προσδοκίες από αυτά (έχουν ‘πνίξει’ τα μεγαλύτερα παιδιά με αυτές), παίρνουν και περισσότερα ρίσκα, ενώ δεν τους απασχολεί ούτε στο ελάχιστο η τελειότητα. Βλέπεις, οι γονείς έχουν κάνει όσα θα μπορούσαν να γίνουν λάθος στην ανατροφή του πρωτότοκου (ή των όσων παιδιών έχουν προηγηθεί). Έτσι στα μικρότερα παιδιά έχουν την τεχνογνωσία που τους επιτρέπει να είναι πιο χαλαροί. Συνήθως εμπλέκονται και τα άλλα αδέλφια. Άρα τα μικρότερα παιδιά απολαμβάνουν της προσοχής και της αγάπης όλων. Για αυτό υπάρχει το στερεότυπο που τα θέλει να μένουν για πάντα παιδιά -αφού πάντα στα μάτια των δικών τους είναι για πάντα τα ‘μωρά’. Συχνά κατηγορούνται ότι είναι κακομαθημένα και αυτό έχει ως αποτέλεσμα παρορμητικές συμπεριφορές. Επίσης, ό,τι θέλουν, το θέλουν τώρα. Προκειμένου δε, να τραβήξουν την προσοχή κάνουν τους κλόουν και δεν τους ενδιαφέρουν οι συνέπειες. Όποιος έχει μεγαλώσει ως μοναχοπαίδι, έχει ευχηθεί κάποια στιγμή στα παιδικά του χρόνια να είχε αδελφάκι, ώστε να ασχοληθούν οι γονείς του με κάποιον άλλον και να το αφήσουν στην ησυχία του. Ήμουν κι εγώ σε αυτό το ‘κότερο’ και μπορώ να επιβεβαιώσω ότι έχουν μια βάση τα κοινά χαρακτηριστικά της κατηγορίας. Περιλαμβάνουν την ωριμότητα, την επιμέλεια, την προσοχή, την αυτάρκεια, την αυτοπεποίθηση (δεν έχεις κάποιο αδελφάκι να σε υποστηρίζει), την ευαισθησία και το ευφάνταστο που σε βοηθά να επιβιώνεις. Δεν με ‘άγγιξαν’ η τελειομανία και οι υψηλές επιδόσεις. Το γεγονός ότι δεν υπάρχουν άλλα παιδιά στο σπίτι και πως όταν συνοδεύουν τους γονείς τους, συνηθέστερα επικοινωνούν με μεγαλύτερους σε ηλικία ανθρώπους κάνει τα μοναχοπαίδια πιο ώριμα για την ηλικία τους. Δυσκολεύονται να επικοινωνήσουν με συνομηλίκους, αλλά είναι πολύ απλή η αλληλεπίδραση με μεγαλύτερους όταν είναι μικροί και μικρότερους, όταν μεγαλώνουν. Σε συνδυασμό με το ότι οι ζωές τους τείνουν να είναι πολύ δομημένες κατά τη διάρκεια της παιδικής ηλικίας, κάποιες φορές λειτουργούν ως μικρομέγαλα (μικροί ενήλικες). Θα πω ότι ισχύει και το ότι επειδή περιμένουμε πολλά από εμάς, περιμένουμε πολλά και από όσους έχουμε γύρω μας -χωρίς να τους ρωτήσουμε τι θέλουν εκείνοι από τη ζωή τους. Έτσι, γινόμαστε πολύ εύκολα επικριτικοί. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Από Παυλίδη και influencers μέχρι την \"κοπτοραπτική\" Παπανώτα",
        "body": "Τα λάικ και τα ντισλάικ σε όσα παρατηρήσαμε στις βόλτες μας στην πόλη και στα θεάματα που βλέπουμε κάθε εβδομάδα και που συνήθως τα συζητάμε μόνο μεταξύ μας. Αυτή την εβδομάδα σχολιάζουμε από Παυλίδη και influencers μέχρι την “κοπτοραπτική” Παπανώτα. Πολλές οι εμπειρίες που βιώσαμε και που αφορούν τον πολιτισμό την εβδομάδα που μας πέρασε. Σε αυτήν την στήλη, θα προσπαθήσουμε να καταγράφουμε σε τακτική βάση τι μας άρεσε και τι δε μας άρεσε, τα λάικ και τα ντισλάικ, τι μας έκανε εντύπωση και τι μας ξάφνιασε. Όχι, τόσο σε επίπεδο κριτικής, όσο σε επίπεδο ελεύθερου συνειρμού. Από τα μεγάλα πολιτιστικά γεγονότα μέχρι τα μικρότερα, αλλά και τα σχεδόν αόρατα, αυτά που υπάρχουν παντού μέσα στη ζωή μας. Όσα παρατηρήσαμε στις βόλτες μας στην πόλη και στα θεάματα που βλέπουμε κάθε εβδομάδα και που συνήθως τα συζητάμε μόνο μεταξύ μας. Αυτή την εβδομάδα σχολιάζουμε από το νέο άλμπουμ του Παύλου Παυλίδη και τους “παράνομους” influencers μέχρι την “κοπτοραπτική” Παπανώτα, που τον έθεσε με συνοπτικές διαδικασίες εκτός ευρωψηφοδελτίου. Το μεγαλύτερο λάικ της εβδομάδας πηγαίνει στην ολοκαίνουρια δουλειά του Παύλου Παυλίδη “ΜΠΡΑΝΚΑΛΕΟΝΕ“. Από τη στιγμή που βγήκε ακούω εμμονικά το άλμπουμ στο repeat. Αγαπημένο μου τραγούδι το “Έρχόμαστε από τον ορίζοντα” και οι στίχοι “Ο Τζέιμς Τζόις θα μετενσαρκωθεί σε κινεζάκι το έτος 2124/ Ο Τόμας Μαν θα μετατραπεί σε φαρμακοποιό από το Εκουαδόρ το έτος 2101… /Η ποίηση δεν θα εξαφανιστεί”. Τι ωραία δουλειά η “Η άνοδος και η πτώση της πόλης Μαχαγκόννυ“, η εμβληματική όπερα των Βάιλ και Μπρεχτ που σκηνοθετεί ο Γιάννης Χουβαρδάς στην Εθνική Λυρική Σκηνή. Βαθιά πολιτική ματιά σε ένα έργο που περιγράφει την άνοδο και την πτώση μιας πόλης του κέρδους και των ηδονών, ασκώντας κριτική στο καπιταλιστικό σύστημα, όπως γινόταν αντιληπτό στο ιδεολογικό πλαίσιο της μεσοπολεμικής Γερμανίας της Δημοκρατίας της Βαϊμάρης. Όμως αν σε κάποιον πρέπει να αποδώσουμε τα εύσημα, αυτός είναι ο Παντελής Μάκκας και η ζωντανή του βιντεογράφηση. Πραγματικά σπάνια. \n\n\n\n\nΑνδρεάς Σιμόπουλος        \n\n\n Ένα αντίο στον σπουδαίο ηθοποιό Γιάννη Φέρτη και στη βελούδινη φωνή του. Θα τον θυμάμαι πάντα  με συγκίνηση στον Θείο Βάνια της Λ. Μελεμέ, στην Άλκηστη της Κατερίνας Ευαγγελάτου στην Επίδαυρο, στην Επίσκεψη της Γηραιάς Κυρίας του Στάθη Λιβαθινού στο Θέατρο της Οδού Κεφαλληνίας, αλλά και στα τελευταία έργα που πρωταγωνίστησε, στην τελευταία παράσταση της ζωής του το «Ένας αληθινός καουμπόι», το έργο της Μαρίλια Σαμπέρ Τόρες, που ανέβηκε τον Οκτώβριο του 2019 στο θέατρο Μικρό Χορν σε σκηνοθεσία Ελένης Γκασούκα, όπου υποδυόταν, συγκλονιστικά, έναν ηλικιωμένο που έπασχε από Αλτσχάιμερ -τι τραγική ειρωνεία, λίγο αργότερα βυθίστηκε και ο ίδιος στη νόσο αυτή). Σάββατο βράδυ στο ΑΝ Club στα Εξάρχεια με μία χούφτα μεταλάδες για να δούμε τους Maiden uniteD την καλύτερη (όπως λένε) tribute μπάντα των Maiden. Εντάξει οι διασκευές ήταν οκ, αλλά την παράσταση έκλεψε ο βετεράνος κιθαρίστας των Maiden, Dennis Stratton, που αν και τον έβαλαν άκρη άκρη στη σκηνή είπε όλες τις ιστορίες που ήθελε παίρνοντας όσο χρόνο ήθελε! Η αποκάλυψη της βραδιάς ήταν η frontwoman των Enemy of Reality, Ηλιάνα Τσακιράκη (και δασκάλα φωνητικής) που με την απίστευτη ερμηνεία της απογείωσε το “Phantom of The Opera”. Στα λάικ και ο απίστευτος κόσμος που ζουζούνιζε στα Εξάρχεια το Σαββατόβραδο. Άξια… Ελληνίδα η Μαίρη Μηνά στο “ρόλο” της Πρωθιέρειας στην τελετή αφής της Ολυμπιακής Φλόγας. Επιβλητική, όμορφη και μόνο καλά σχόλια ακούσαμε από όλους όσοι ασχολήθηκαν με την τελετή. Μέχρι και οι στολές, τελικά, μας φάνηκαν κάπως πιο ωραίες… Ο Αλιάγας έβγαλε μία υπέροχη φωτογραφία από την τελετή. Ευτυχώς ελέγχονται οι απανταχού influencers για παραπλανητικές εμπορικές πρακτικές και είναι μία καλή ευκαιρία να σκεφτούμε όλοι πού δίνουμε και το παραμικρό κλικ μας. Όταν εσύ χαλαρώνεις στο κινητό σου κλικάροντας, κάποιος βγάζει λεφτά! Στα των συναυλιών… (ξανα-ξανα)έρχονται οι James, θετικά σχόλια ακούγονται για τους  Altın Gün που φέρνει το LALIBELA μαζί με τους Kasabian στο ΟΑΚΑ, και καλή φάση είναι τελικά να μπορείς να δεις λίγο από Coachella live που φέτος έχει έναν σκασμό καλλιτέχνες (άλλο που δεν φτούρησαν οι Blur). Συντονίσου live την ώρα που βγαίνουν στη σκηνή… Τέλειος τέλειος ο νέος Κ.Βήτα, αδημονώ για το Χέρι… Εκτός από το καταπληκτικό και άκρως ενδιαφέρον νέο δίσκο του Παύλου Παυλίδη, περάσαμε εξαιρετικά και στην συναυλία του το περασμένο Σάββατο (13/04) στο Floyd. Ήταν ο ορισμός του “πολυαναμενόμενου live”, όσον αφορά του Έλληνες καλλιτέχνες, καθώς είχε από το καλοκαίρι να κάνει συναυλία και όσο να πεις ήμασταν στα κάγκελα με τόσους μήνες έλλειψης, οριακά στερητικό σύνδρομο. Ανανεωμένος, ορεξάτος, σα-ρω-τι-κός, σε μια εμφάνιση που τα είχε όλα: Σπαθιά, solo αγαπημένα, Μπρανκαλεόνε και visuals. Έρχεται σύντομα συνέντευξη στο NEWS 24/7, stay tuned!    A post shared by FLOYD (@floyd.live.venue) \n Η Nalyssa Green μόλις κυκλοφόρησε ολοκαίνουργιο single με τίτλο “Όλα Τα Πάρτυ Του Κόσμου” που περιλαμβάνεται στο επερχόμενο άλμπουμ “Πολύ Καλή Στα Πάρτυ” που αναμένεται να κυκλοφορήσει την τελευταία μέρα του Μαΐου. Μιλάμε για… μπιτάκι! Όσο κι αν δεν είσαι αυτού του στυλ, ο ρυθμός με τον επαναλαμβανόμενο στίχο-ρεφρέν σου κολλάνε. Ο δίσκος περιγράφεται ως μια “πολύχρωμη ηχητική εμπειρία” και νομίζω το τραγούδι αυτό αποτελεί μια καλή γεύση από το τι θα ακολουθήσει. Ναι, το τελευταίο επεισόδιο έδωσε μία παιδική λύση στην αρκετά περίπλοκη κατάσταση που είχαν δημιουργήσει τα εφτά επεισόδια που προηγήθηκαν αλλά το “αλλά” εδώ σε αποζημιώνει. Ένα κλασικό γκαϊριτσικό “αλλά” που το ξέρουμε και το ψάχνουμε από το 1998, σαν τους εμμονικούς με την ξαφνική βία ήρωές του. Μετά από τέσσερα χρόνια χωρίς Netflix, το Gentlemen ήταν η εισαγωγή μου σε έναν κόσμο binge watching που ήθελα να αποφύγω αλλά να ‘μαι πάλι εδώ, μεγαλύτερος αλλά όχι σοφότερος, να περνάω ένα ολόκληρο Σάββατο μπροστά απ’ αυτό το αλήτικο, χαβαλεδιάρικο, καρτουνίστικα γκανγκστερικό και αυτοϋπονομευτικά μάτσο δημιούργημα του Βρετανού σκηνοθέτη -που κάπου το είχε χάσει στην πορεία. Γενικά. Τρελάθηκα. Αρρώστησα. Μ’ άρεσε τόσο που όταν το είπα στην Ιωσηφίνα (Γριβέα, που κάνει και το “Pop για τις δύσκολες ώρες” μεταξύ άλλων) και την είδα να σηκώνει το φρύδι σχεδόν επιτιμητικά, της είπα “καλά θα κάνεις να το κατεβάσεις αυτό το φρύδι, young lady. Είδαμε στα 15 μας τις ‘Δυο Καπνισμένες Κάνες’, θα ψάχνουμε τις έστω και λίγο πετυχημένες παραλλαγές του μέχρι να πεθάνουμε”. (Δεν της είπα τίποτα από όλα αυτά, μόνο ένα “α, ναι, ντάξει, εμένα μ’ άρεσε, τινασουπωτώρα, οκ, ναι, ναι”). Δείτε το τρέιλερ της ταινίας του καλοκαιριού: Το “Hitman” του αγαπημένου Ρίτσαρντ Λινκλέιτερ (“School of Rock”, η “Before” τριλογία, “Dazed and Confused”) με πρωταγωνιστή και συν-σεναριογράφο τον τέρμα χαρισματικό Γκλεν Πάουελ (“Λατρεύω να σε Μισώ”, “Top Gun: Maverick”) είναι ένα απίστευτα διασκεδαστικό, αστείο και σέξι παιχνίδι ρόλων και ανατροπών που παίζει με την αλήθεια, με τον πόθο και με τα power dynamics σε μια μαγνητιστικά αντισυμβατική σχέση. Το λάικ όμως δεν πάει μόνο στην ταινία (την οποία είδα στην Βενετία τον περασμένο Σεπτέμβριο κι ακόμα θυμάμαι τις πανηγυρικές αντιδράσεις της αίθουσας), αλλά και στο γεγονός ότι στην Ελλάδα ευτυχώς η ταινία ΔΕΝ είναι του Netflix όπως θα υπέθετε κανείς από το παραπάνω τρέιλερ. Αντιθέτως, στην Ελλάδα η ταινία έχει κανονική διανομή στους κινηματογράφους, στις 4 Ιουλίου από την Spentzos Film. Αν πάτε ένα θερινό φέτος, ετούτο θα είναι η πιο εγγυημένη διασκέδαση. Είδα ξανά το “Πολύδροσο” του The Boy με τη Βίκυ Καγιά και τη Σοφία Κόκκαλη και εκτός από το #πλανταγματάκι που έζησα πάλι, βεβαιώθηκα ότι ναι, όντως, η Καγιά δίνει μια πραγματικά υπέροχη ερμηνεία στην ταινία. Θα συζητηθεί πολύ όταν κυκλοφορήσει η ταινία τον Μάιο. Βρίσκω σκέτη απόλαυση τα looks της Ζεντάγια στο press tour του “Challengers” που κυκλοφορεί την άλλη βδομάδα. Και Σήλια Κριθαριώτη έβαλε! Αλλά κοιτάξτε αυτό το ‘60s-inspired αριστούργημα: Zendaya in Louis Vuitton Spring 2013 by Marc Jacobs for the Challengers photocall in Paris styled by Law Roach pic.twitter.com/XXP42JtAHR— beyza is with chandler (@beyzanurapaydin) April 6, 2024 \n Θα ευχόμουν να μην τελειώσει ποτέ το tour αλλά βασικά εύχομαι όντως να τελειώσει γιατί ανυπομονώ να δω την ταινία κιόλας – το πρώτο vibe που λαμβάνω είναι πολύ ενθουσιώδες. Πρέπει να αναφέρω ότι διασκεδάζω πολύ με το “Elsbeth” στο COSMOTE TV. Είναι ένα spin-off του “Good Wife” οπότε έτσι κι αλλιώς ήταν must για μένα, αλλά δεν περίμενα η σειρά βασικά να είναι ένα νέο “Columbo” (η καλύτερη σειρά όλων των εποχών). Κάθε επεισόδιο ξεκινά με το έγκλημα να παρουσιάζεται λεπτομερώς, και την υπόλοιπη ώρα παρακολουθούμε για να δούμε πώς η δαιμόνια δικηγόρος θα αποδείξει την ενοχή του υπόπτου που από την πρώτη στιγμή ξέρει πως είναι ένοχο. Κι άλλη τέτοια τηλεόραση, πληζ! \n\n Εκπληκτικά τα νέα για έναν πολύ ταλαντούχο νέο σκηνοθέτη του ελληνικού σινεμά: Η ταινία «Κιούκα Πριν το Τέλος του Καλοκαιριού» του Κωστή Χαραμουντάνη θα κάνει παγκόσμια πρεμιέρα στο ACID των Καννών, ένα παράλληλο τμήμα που εστιάζει στο απολύτως ανεξάρτητο, αντισυμβατικό σινεμά. Είναι η πρώτη μεγάλου μήκους ταινία του Χαραμουντάνη που αποτελεί κατά κάποιο τρόπο επέκταση του εκπληκτικού μικρού μήκους φιλμ “Κιόκου” για το οποίο είχε πάρει το βραβείο σκηνοθεσίας στο διαγωνιστικό των Νυχτών Πρεμιέρας. Ανυπομονούμε για αυτή την απρόσμενη, φανταστική προσθήκη ελληνικού ενδιαφέροντος στις φετινές Κάννες. Η κακή τέχνη μπορεί να μη σκοτώνει, σίγουρα όμως κουράζει και μάλιστα πολύ. Περπατώντας ανάμεσα στα δεκάδες περίπτερα της Μπιενάλε της Βενετίας, είναι τρομερό πως αρχίζουν όλα τα μέλη του σώματός σου να πονάνε όταν μπαίνεις σε δύο συνεχόμενα “κακά” περίπτερα. Επίσης, να ξεκαθαρίσουμε πως Πολιτισμός είναι και οι τουαλέτες. Είναι τραγικό να πηγαίνεις κάπου – πόσο μάλλον στη Μπιενάλε Βενετίας– και να μην μπορείς να πλησιάσεις κάποιες τουαλέτες. Η μυρωδιά ήταν ανυπόφορη πολλά μέτρα μακριά και φλέρταρες άγρια με κάποια σοβαρή μόλυνση αν τολμούσες να μπεις. Έχω βαρεθεί απίστευτα όλα αυτά τα βίντεο που σου “σκάνε” σαν μετεωρίτες στα social media. Και εκνευρίζομαι με τον εαυτό μου όταν κολλάω με βιντεάκια τραγουδιστών που δίνουν “πόνο” στη σκηνή. Τα δε βίντεο με τον Γιώργο Μαζωνάκη που κυκλοφορούν κατά δεκάδες και απεικονίζουν όλη αυτή την ιδιοσυγκρασιακή του “μαγεία” μόνο θλίψη που προκαλούν και αποστροφή. Πραγματικά απορώ με όλη αυτή την τρέλα για τις συναυλίες του καλοκαιριού. Μας έχει πιάσει όλους μαζικό fomo, δεν εξηγείται αλλιώς αυτό το ντελίριο που σημειώθηκε για τις 3 συναυλίες του Nick Cave στη Στέγη. Ας ηρεμήσουν και αυτοί που δεν έβγαλαν εισιτήρια, θα ξανάρθει ο Nick, μας αγαπά. Το Ντουμπάι πλημμύρισε και το νερό πήρε σβάρνα κάμποσες καμήλες. Ας ξανασκεφτούν οι filthy-rich μαντηλοδεμένοι εκεί πέρα στις ερήμους ότι όταν βομβαρδίζουν τα σύννεφα για να βρέξει όποτε γουστάρουν, κάτι θα πάει στραβά. Ναι, όλοι οι επιστήμονες μας διαβεβαιώνουν ότι δεν έγινε κάτι τέτοιο προχθές, αλλά σίγουρα ο πλανήτης αποσταθεροποιείται με τους ευφάνταστους τρόπους που βρίσκουν για να ξοδέψουν τα άπειρα λεφτά τους κόντρα στη φύση. Πάλι Ρουβάς στο Survivor; Το λιγότερο που θα περιμέναμε από τον Ατζούν είναι μία Κατερίνα Λιόλιου ντυμένη Τζέιν στη ζούγκλα με τον Ταρζάν. Παρακολουθώ τη Μάγισσα απέξω απέξω, αλλά κάθισα με ενδιαφέρον να δω το τελευταίο επεισόδιο – κάπου το εύρημα με την αφήγηση στα αγγλικά δεν με άγγιξε… και σε απέναντι κανάλι βλέπω πάλι τις Άγριες Μέλισσες στο ζάπινγκ και μπερδεύομαι με Τρίγγου-Ροϊλό μια χώρια μια μαζί. Μετά ήρθε και η Ελένη Σταμίρη (Μαρία Κίτσου) ως επόμενη Μάγισσα και έδεσε. Οι ψηφιακοί πίνακες για την ενημέρωση των δρομολογίων του τραμ είναι για γέλια. Δεν μπορείς να καταλάβεις σε πόση ώρα θα σε βρει ο συρμός που θες. Με ματιές όλο απορία συνεννοούμαστε όσοι περιμένουμε το τραμ εκεί στην Καλλιρόης κοντά στο μετρό – εκεί στον θεόξερο “Αμαζόνιο” που τα αγριόχορτα έχουν φτάσει ίσαμε το μπόι μας.  “Δεν βλέπω να έχει πρόβλημα η γυναίκα στην Ελλάδα και στην ΕΕ γενικά” είπε ο Δημήτρης Παπανώτας. Και όλες γελάσαμε, γιατί όλες – δυστυχώς – ξέρουμε. Και δεν έμεινε εκεί, κατέληξε και στο απόλυτο victim blaiming: “Εκτός αν θέλει να έχει. Δηλαδή αν πάρει έναν σατράπη ο οποίος την κακοποιεί και δεν μιλάει και κάθεται και το ανέχεται είναι πρόβλημά της, έτσι;”. Μεταξύ άλλων, χαρακτήρισε “υστερία” την μάχη για τα δικαιώματα των γυναικών και το φεμινιστικό κίνημα. Αναρωτιέμαι, πραγματικά, σε άλλη χώρα ζει; Υποτίθεται πως δραστηριοποιείται στην τηλεόραση, ειδήσεις δεν βλέπει; Τόσες γυναικοκτονίες, τόσες καταγγελίες για ενδοοικογενειακή βία, τόσες έμφυλες επιθέσεις, τόσα άγρια περιστατικά που μας κάνουν πολλές φορές να ξαγρυπνούμε. Οι δηλώσεις του ήταν άκρως σεξιστικές, απόλυτα πατριαρχικές, και, φυσικά, κατηγορηματικά καταδικαστέες. Μάλιστα, όλα αυτά από έναν άνθρωπο που ενδέχεται αύριο – μεθαύριο να μας εκπροσωπεί στην Ευρωβουλή, καθότι – μέχρι χθες – ήταν υποψήφιος ευρωβουλευτής του ΣΥΡΙΖΑ. Ντροπή σ’ αυτούς που επιχειρούν να φορτώσουν ενοχές τα θύματα. Δεν μας έφταναν τα υπάρχοντα reality shows, μας έλειπε ένα ακόμη! Ο λόγος για το Tv Queen που έρχεται στο Open, αναζητώντας τη νέα επιτυχημένη παρουσιάστρια της Ελλάδας. Στο “τιμόνι” η Ιωάννα Μαλέσκου που κάνει come-back και διευθυντής – καθηγητής της τηλεοπτικής ακαδημίας, ο Ανδρέας Μικρούτσικος. Κυκλοφόρησε το trailer και είδαμε στερεότυπα, εσωτερικευμένο μισογυνισμό και σεξισμό μέσα σε 16 μόλις δευτερόλεπτα. Αν κρίνουμε απ’ αυτό, καταλάβαμε τη συνέχεια… Δεν πέρασα άσχημα απλά αυτή στην ταινία δεν ήταν η Amy Winehouse. Ήταν μία εύπεπτη εκδοχή της, κατασκευασμένη για μεγάλα κοινά, πατώντας πάνω σε όλα τα κλισέ των βιογραφικών ταινιών. Εδώ όμως αυτή η εκδοχή είναι δύσκολο να περάσει και να πιάσει, κυρίως απ’ τη στιγμή που έχει προηγηθεί το συνταρακτικό “Amy”, το ντοκιμαντέρ που τη ξεγύμνωσε από οποιαδήποτε μυθική αίγλη και μας την παρέδωσε ευάλωτη, φοβισμένη, ως ένα απλό κορίτσι με τα δύσκολα τελευταία χρόνια που έχουν όσοι δεν καταφέρνουν να ξεμπλέξουν από αλκοόλ και ναρκωτικά. Ήταν τόσο δυνατή η ανάμνηση απ’ το ντοκιμαντέρ που έκανε το Back to Black να μοιάζει σαν ταινία για παιδάκια. Πώς είναι όταν παίρνουν αυτά τα βιβλία, τα κλασικά, και τα εικονογραφούν, τους βάζουν χρώματα και μεγάλα γράμματα και τα μετατρέπουν σε μια εκδοχή φιλική προς παιδιά δημοτικού; “Έγκλημα και Τιμωρία” για εφτάχρονα πχ; Κάπως έτσι. Άκυρη η ταινία “The Movie Critic” που ετοίμαζε ο Ταραντίνο ως «10η και τελευταία» του. Άλλαξε γνώμη λέει επειδή πήγε κι έφερε το σενάριο και δεν πιστεύει τελικά πως αυτή πρέπει να είναι η τελευταία ταινία του. Εγώ θα του πρότεινα να πει λίγο νεράκι ή λίγο ουισκάκι και να χαλαρώσει λίγο και να κάνει όσες ταινίες θέλει αντί να πήζει στο άγχος για το ποια θα είναι η τελευταία του, λες και τον κρατάει κανείς από τον λαιμό. Κουέντιν, απλά γύρνα την ταινία, κι αν δεν σου αρέσει, ή αν σου έρθει κάποια άλλη επιφοίτηση, να μια τρομερή ιδέα: Γύρνα μετά άλλη μία ταινία. Και στα εβδομαδιαία νέα γύρω από την χρήση του ΑΙ στο Χόλιγουντ, μετά τον μίνι πανικό που είχε γίνει για τη χρήση ΑΙ στην ταινία “Late Night with the Devil” για τρεις background εικόνες, έχουμε σήμερα κάτι πολύ χειρότερο. Το Netflix κατηγορείται για χρήση ΑΙ σε ένα true crime ντοκιμαντέρ, κάτι που ξεπερνά τα όρια με ό,τι τρόπο κι αν το εξετάσεις: εργασιακό, ηθικό, καλλιτεχνικό. Η εταιρεία δεν έχει πάρει θέση, κι ούτε έχει γίνει στα credits της ταινίας καμία αναφορά για χρήση ΑΙ. Θα δούνε πολλά τα ματάκια μας τα επόμενα χρόνια, και τα περισσότερα από αυτά τα «πολλά» θα έχουν πολύ περίεργα δάχτυλα. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πόλεμος στην Ουκρανία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γνωρίστε του 12 ενόρκους που θα κρίνουν την τύχη Τραμπ",
        "body": "Το προφίλ των “12” που συγκροτούν το σώμα των ενόρκων στην ιστορική δίκη του πρώην Αμερικανού προέδρου, Ντόναλντ Τραμπ. Έπειτα από ένα τριήμερο «θρίλερ» που συνόδευσε την ιστορική πρώτη ποινική δίωξη εις βάρος πρώην Αμερικανού προέδρου, το δικαστήριο επέλεξε, ανάμεσα στους εκατοντάδες κατοίκους του Μανχάταν που εξετάστηκαν, τα 12 άτομα – και 6 αναπληρωματικά- που συγκροτούν το σώμα των ενόρκων στην δίκη του Ντόναλντ Τραμπ. Προκειμένου να προστατευθεί η ταυτότητά τους, ο δικαστής της Νέας Υόρκης Juan Merchan περιόρισε τις πληροφορίες που μπορούν να δημοσιοποιηθούν σχετικά με τους “12”. Ωστόσο έχει γίνει γνωστό, σύμφωνα με το BBC, πως πρόκειται για μια ομάδα ατόμων με υψηλό μορφωτικό επίπεδο. A full jury of 12 people and six alternates was seated in Donald Trump’s hush money case, setting the stage for opening statements next week. pic.twitter.com/bdfr74a7rF— The Associated Press (@AP) April 19, 2024 \n Ένορκος 1: Ο ένορκος νούμερο 1, που θεωρείται πρόεδρος των ενόρκων, επιφορτισμένος με την επίβλεψη των συσκέψεων, κατάγεται από την Ιρλανδία. Αυτή την περίοδο εργάζεται στον τομέα των πωλήσεων και είναι παντρεμένος. Στον ελεύθερο χρόνο του, απολαμβάνει οτιδήποτε “υπαίθριο” και ενημερώνεται από τους New York Times, την Daily Mail και το Fox News. Ένορκος 2: Ο ένορκος νούμερο 2 είναι σύμβουλος επενδύσεων σε τράπεζα, κάτοχος MBA και ζει με τη σύζυγό του στη γειτονιά Hell’s Kitchen. Για να διασκεδάσει προτιμά τη μουσική και τις συναυλίες. Έχει διαβάσει “αποσπάσματα” από το βιβλίο του Τραμπ με τίτλο “The Art of the Deal”. “Αν και δεν έχω σταθερές απόψεις ή ισχυρές πεποιθήσεις, παρακολουθώ τις ειδήσεις”, δήλωσε, προσθέτοντας ότι διαβάζει “βασικά τα πάντα” λόγω της εργασίας του στις κεφαλαιαγορές. Ένορκος 3: Ο ένορκος νούμερο 3 μένει στο Chelsea. Εργάζεται ως δικηγόρος εταιρικού δικαίου και του αρέσει η πεζοπορία και το τρέξιμο. Για την ενημέρωσή του επιλέγει τους New York Times και την Wall Street Journal. Ένορκος 4: Ο ένορκος νούμερο 4 μένει στο West Village εδώ και 15 χρόνια. Είναι μηχανικός ασφαλείας και στον ελεύθερο χρόνο του ασχολείται με την επεξεργασία ξύλου και μετάλλου ενώ απολαμβάνει και την ακρόαση podcasts με κωμικό περιεχόμενο. Έχει συμμετάσχει ξανά σε δικαστήριο για ποινική υπόθεση. Όταν τον ρώτησαν οι εισαγγελείς αν θα είχε ενδοιασμούς να βγάλει ένοχη την κατηγορούμενη πλευρά, εκείνος απάντησε αρνητικά. Ένορκος 5: Η ένορκος νούμερο 5 γεννήθηκε και μεγάλωσε στο Harlem. Είναι δασκάλα και μια “δημιουργική ψυχή”, που λατρεύει το θέατρο, τη γραφή και τα ταξίδια. Είπε ότι έχει φίλους με έντονες απόψεις για τον κ. Trump, αλλά πρόσθεσε ότι δεν ασχολείται ιδιαίτερα με την πολιτική και δεν της αρέσουν οι ειδήσεις. “Ο πρόεδρος Trump λέει ελεύθερα τη γνώμη του και το προτιμώ αυτό από κάποιον που είναι στην εξουσία και δεν ξέρεις τι σκέφτεται”, είπε κατά τη διάρκεια της διαδικασίας επιλογής ενόρκων. Ένορκος 6: Η ένορκος νούμερο 6 αποφοίτησε πρόσφατα από το κολέγιο και μένει στο Chelsea. Εργάζεται ως προγραμματίστρια και της αρέσει να περνάει τον χρόνο της με τους φίλους και την οικογένειά της και να πηγαίνει σε εστιατόρια. Διαβάζει τους New York Times και ενημερώνεται για τα νέα μέσω μέσω της Google και του TikTok. Ένορκος 7: Ο ένορκος νούμερο 7 μένει στην Upper East Side. Εργάζεται ως δικηγόρος πολιτικών αγωγών και είπε στο δικαστήριο ότι δεν γνωρίζει πολλά για τις ποινικές δίκες. Είναι παντρεμένος με παιδιά και του αρέσει να περνάει χρόνο μαζί τους στην εξοχή. Για τις ειδήσεις, διαβάζει New York Times, Washington Post και New York Post. Ακούει επίσης το podcast Car Talk. Είπε στο δικαστήριο ότι είχε “πολιτικές απόψεις” για την περίοδο της προεδρίας του Τραμπ, του άρεσαν κάποιες από τις πολιτικές του, ενώ άλλες όχι. Ένορκος 8: Ο ένορκος νούμερο 8 είναι συνταξιούχος διαχειριστής περιουσιακών στοιχείων. Ζει στην Upper East Side για δεκαετίες και είναι κάτοχος MBA. Κάνει γιόγκα «κάθε πρωί» και διαβάζει ειδήσεις από το BBC, τους New York Times και το CNN. Έχει έναν γιο και μια κόρη. Ένορκος 9: Η ένορκος νούμερο 9 μένει στην Upper East Side και εργάζεται ως λογοθεραπεύτρια. Έχει μεταπτυχιακό τίτλο και στον ελεύθερο της χρόνο της της αρέσει να πηγαίνει σε εστιατόρια και να βλέπει τηλεόραση. Είπε ότι δεν παρακολουθεί πολύ στενά τις ειδήσεις, αλλά απολαμβάνει την ακρόαση podcasts. «Πιστεύω ακράδαντα ότι μπορώ να είμαι δίκαιη και αμερόληπτη», είπε κατά τη διαδικασία επιλογής. Ένορκος 10: Ο ένορκος νούμερο 10 κατάγεται από το Οχάιο. Εργάζεται στον τομέα του ηλεκτρονικού εμπορίου και ακούει podcasts για την ψυχολογία της συμπεριφοράς. Αγαπάει τα ζώα. Δεν παρακολουθεί πολύ τις ειδήσεις, αλλά διαβάζει τους New York Times. Ένορκος 11: Γεννημένη στην Καλιφόρνια, η ένορκος νούμερο 11 είναι υπεύθυνη ανάπτυξης προϊόντων και τα χόμπι της περιλαμβάνουν την εξερεύνηση της πόλης και το φαγητό. Είπε στο δικαστήριο ότι δεν της αρέσει η “προσωπικότητα” του κ. Τραμπ. “Δεν συμφωνώ με ορισμένες από τις πολιτικές του, αλλά αυτό δεν σημαίνει ότι δεν μπορώ να είμαι αμερόληπτη”, είπε. “Δεν μου αρέσουν κάποιοι από τους συναδέλφους μου, αλλά δεν προσπαθώ να σαμποτάρω τη δουλειά τους”, πρόσθεσε, προκαλώντας τα γέλια του δικαστηρίου. Ένορκος 12: Η ένορκος νούμερο 12 ζει στο Upper East Side και είναι φυσικοθεραπεύτρια. Είναι παντρεμένη και της αρέσει το τρέξιμο, το τένις και η μουσική, καθώς και τα αθλητικά podcasts. Διαβάζει τους New York Times, την USA Today και το CNN. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Βιβλία - Πολιτισμός | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γεύση | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γάζα: Επικοινωνία ΥΠΕΞ Τουρκίας και Αιγύπτου",
        "body": "Η σοβαρή κατάσταση που επικρατεί στη Γάζα βρέθηκε στο επίκεντρο της συνάντησης του Τούρκου ΥΠΕΞ με τον Αιγύπτιο ομόλογό του. Οι δύο πλευρές αναζητούν τρόπους να αυξηθεί η ανθρωπιστική βοήθεια στην περιοχή και καλούν Ιράν και Ισραήλ να δείξουν αυτοσυγκράτηση. Οι υπουργοί Εξωτερικών της Τουρκίας και της Αιγύπτου, Χακάν Φιντάν και Σάμεχ Σούκρι, συναντήθηκαν στην Κωνσταντινούπολη, με βασικό αντικείμενο της ατζέντας τον πόλεμο στη Γάζα και τις επιθέσεις μεταξύ Ισραήλ και Ιράν. Σε συνέντευξη που παραχώρησαν από κοινού μετά τη συνάντησή τους, ο Τούρκος υπουργός Χακάν Φιντάν τόνισε, μεταξύ άλλων, ότι η συνεργασία της Αιγύπτου και της Τουρκίας δεν είναι μόνο προς όφελος των δύο χωρών αλλά προς το συμφέρον των λαών και της περιοχής μας. Δήλωσε επίσης ότι “η κατοχή των Παλαιστινιακών Εδαφών από το Ισραήλ και η άνευ όρων υποστήριξη της Δύσης προς αυτό είναι ένας από τους κύριους λόγους για το πρόβλημα της αστάθειας στη Μέση Ανατολή”. Ο Τούρκος υπουργός Εξωτερικών υποστήριξε ότι ο πόλεμος στη Γάζα ενεργοποίησε τα “τεκτονικά ρήγματα” μεταξύ καταπιεσμένων και καταπιεστών σε παγκόσμια κλίμακα και εξέφρασε την άποψη ότι πρόκειται για την αφετηρία μιας αναμέτρησης με στόχο την ανατροπή του άδικου, όπως είπε, συστήματος παγκόσμιας ηγεμονίας. Εάν δεν αντιμετωπιστεί το Παλαιστινιακό, οι εντάσεις στην περιοχή θα συνεχίσουν να κλιμακώνονται, είπε ο Φιντάν, σημειώνοντας: “Εάν αυτή η κρίση δεν επιλυθεί σωστά, εάν δεν δοθεί στους Παλαιστίνιους το κράτος, η ανεξαρτησία και η κυριαρχία που τους αξίζει, τέτοιες κρίσεις θα συνεχίσουν να κλιμακώνονται στην περιοχή μας”. Οι άλλες χώρες, είπε, “δεν πρέπει να εφησυχάσουν στην πολυτέλεια σκεπτόμενες ότι ‘αυτά τα πράγματα συμβαίνουν μόνο στη Μέση Ανατολή, δεν θα μας επηρεάσουν'”, καθώς, όπως υποστήριξε, η κρίση θα χτυπήσει και τη δική τους πόρτα. Επανέλαβε ότι πρώτη μας προτεραιότητα θα πρέπει να είναι ο τερματισμός της ισραηλινής κατοχής και η υλοποίηση της λύσης των δύο κρατών. Ο Χακάν Φιντάν ανέφερε, παράλληλα, ότι συζήτησε με τον Αιγύπτιο ομόλογό του την κατάσταση στη Λιβύη και “πώς μπορούμε να συμβάλουμε από κοινού στην ακεραιότητα και τη σταθερότητα” της χώρας. Από την πλευρά του ο υπουργός Εξωτερικών της Αιγύπτου, Σάμεχ Σούκρι, τόνισε ότι “οι Παλαιστίνιοι υπέστησαν μια μεγάλη απώλεια, η διεθνής κοινότητα το παρακολουθεί εμβρόντητη και πρέπει να εφαρμοστεί κατάπαυση του πυρός στη Γάζα το συντομότερο δυνατό”. Η Αίγυπτος, είπε, θα συνεχίσει τις προσπάθειές της για την επίτευξη κατάπαυσης του πυρός το συντομότερο δυνατό, εκφράζοντας την ανησυχία του για κλιμάκωση αυτή τη στιγμή. “Υπάρχει η πιθανότητα η ένταση αυτή να εξαπλωθεί“, είπε χαρακτηριστικά. Αναφορικά με τις επιθέσεις μεταξύ του Ισραήλ και του Ιράν, υποστήριξε ότι “τα πρόσφατα γεγονότα έχουν αποσπάσει την προσοχή της διεθνούς κοινότητας από τις τραγικές συνθήκες στη Γάζα”. Οι δύο υπουργοί απέφυγαν να δώσουν σαφή απάντηση όταν ρωτήθηκαν πότε θα πραγματοποιηθεί η προαναγγελθείσα εδώ και μήνες επίσκεψη του Αιγύπτιου προέδρου, Αμπντέλ Φατάχ αλ Σίσι, στην Τουρκία. Ο Σάμεχ Σούκρι ευχήθηκε απλώς η επίσκεψη αυτή να πραγματοποιηθεί πολύ σύντομα. Τέλος, οι αντιπροσωπείες των δύο πλευρών συνεργάστηκαν και για την προετοιμασία του επόμενου Συμβουλίου Συνεργασίας Υψηλού Επιπέδου Αιγύπτου – Τουρκίας και εξέτασαν τρόπους για αύξηση του όγκου συναλλαγών του μεταξύ τους εμπορίου, από 8 δισ. δολάρια που είναι σήμερα, στα 15 δισ. δολάρια, στόχο που έθεσαν από κοινού οι πρόεδροι των δύο χωρών στη συνάντησή τους στις 12 Φεβρουαρίου στο Κάιρο. Παράλληλα, για δεύτερη ημέρα συνεχίζεται η επιδρομή στην κατεχόμενη Δυτική Όχθη, που μέχρι τώρα έχει προκαλέσει τον θάνατο τουλάχιστον δύο ανθρώπων, σύμφωνα με το παλαιστινιακό υπουργείο Υγείας. Οι ισραηλινές δυνάμεις εξαπέλυσαν την επιδρομή στην περιοχή Νουρ Σαμς, κοντά στην παλαιστινιακή πόλη Τούλκαρεμ, χθες, Παρασκευή. Ένας αριθμός μαχητών σκοτώθηκαν και άλλοι συνελήφθησαν, ανέφερε ο ισραηλινός στρατός, ενώ τουλάχιστον τέσσερις στρατιώτες τραυματίστηκαν σε ανταλλαγές πυρών. Η οργάνωση Ταξιαρχίες Τούλκαρεμ, που περιλαμβάνουν στις τάξεις τους μαχητές από πολλές παλαιστινιακές παρατάξεις, ανέφεραν πως οι μαχητές τους εξακολουθούσαν να ανταλλάσσουν πυρά με τις ισραηλινές δυνάμεις σήμερα. Τουλάχιστον τρία μη επανδρωμένα αεροσκάφη (drones) θεάθηκαν να πετούν πάνω από τη Νουρ Σαμς, όπου οχήματα του ισραηλινού στρατού είχαν συγκεντρωθεί και ακούγονταν πυρά. Το παλαιστινιακό υπουργείο Υγείας έχει επιβεβαιώσει τον θάνατο δύο ανθρώπων από χθες στη Νουρ Σαμς, μια περιοχή όπου κατοικούν πρόσφυγες του πολέμου του 1948 και οι απόγονοί τους. Ένας από τους νεκρούς ήταν μαχητής, σύμφωνα με παλαιστινιακές πηγές. Ο δεύτερος ήταν ένας 16χρονος μαθητής, σύμφωνα με Παλαιστίνιους αξιωματούχους. Η βία στη Δυτική Όχθη αυξανόταν ήδη πριν ξεκινήσει ο πόλεμος Ισραήλ – Χαμάς στη Γάζα τον Οκτώβριο. Αυξήθηκε περαιτέρω με συχνές ισραηλινές επιδρομές, επιθέσεις Παλαιστινίων στον δρόμο και επιθέσεις Εβραίων εποίκων σε παλαιστινιακά χωριά. Η Δυτική Όχθη και η Λωρίδα της Γάζας είναι από τις περιοχές που οι Παλαιστίνιοι επιδιώκουν να περιλάβουν σε ένα ανεξάρτητο παλαιστινιακό κράτος. Οι ειρηνευτικές συνομιλίες με τη μεσολάβηση των ΗΠΑ κατέρρευσαν πριν από δέκα χρόνια. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μητσοτάκης στο TikTok για επίδομα μητρότητας: \"Κρατική στήριξη για 9 μήνες σε όλες τις μανάδες\"",
        "body": "Ο πρωθυπουργός αναφέρει ότι η Ελλάδα βρίσκεται στη δεύτερη θέση των χωρών του ΟΟΣΑ ως προς τη στήριξη της μητρότητας. Στο επίδομα μητρότητας αναφέρεται ο πρωθυπουργός, Κυριάκος Μητσοτάκης, με νέο βίντεο στο TikTok επισημαίνοντας πως με τη νέα πρωτοβουλία η Ελλάδα κατατάσσεται πλέον στη δεύτερη θέση από όλες τις χώρες του ΟΟΣΑ ως προς τη στήριξη της μητρότητας. Ειδικότερα, ο κ. Μητσοτάκης τονίζει «πριν από δύο μέρες άνοιξε η σχετική πλατφόρμα και όλες οι μανάδες, ανεξαρτήτως το πού εργάζονται, λαμβάνουν κρατική στήριξη για εννιά μήνες», επισημαίνει ο πρωθυπουργός Κυριάκος Μητσοτάκης σε νέα του ανάρτηση στο για το επίδομα μητρότητας. \n Ολόκληρη η ανάρτηση του πρωθυπουργού: «Σε λιγότερο από 1 λεπτό πριν το ευχάριστο να σας πω ένα παράλογο: Αν μια γυναίκα γινότανε μητέρα και ήταν δημόσιος υπάλληλος, έπαιρνε επίδομα μητρότητας για 9 μήνες, αν ήταν ιδιωτική υπάλληλος για 6 μήνες και ήταν αυτοαπασχολούμενοι για τρεισήμισι μήνες. Το γιατί συνέβαινε αυτό δεν είναι η ώρα να το εξηγήσουμε. Αποφασίσαμε όμως να το αλλάξουμε, γιατί η στήριξη του δημογραφικού είναι η πρώτη μας προτεραιότητα. Πριν από δύο μέρες άνοιξε η σχετική πλατφόρμα και όλες οι μανάδες, ανεξαρτήτως το πού εργάζονται, λαμβάνουν κρατική στήριξη για εννιά μήνες. Προσθέστε σε αυτό και το επίδομα γέννησης, το οποίο έχει αυξηθεί από τα 2000 στα 2400 ευρώ έως και 3.500 ευρώ και μάλιστα ισχύει και αναδρομικά. Αυτό σημαίνει πρακτικά ότι νέες οικογένειες παίρνουν καθαρά στο χέρι 1.000 ευρώ το μήνα για εννιά μήνες. Κάπως έτσι η Ελλάδα κατατάσσεται πλέον στη δεύτερη θέση από όλες τις χώρες του ΟΟΣΑ ως προς τη στήριξη της μητρότητας και αυτή είναι σίγουρα μια διάκριση που μας κάνει πολύ υπερήφανους». Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Originals | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΗΠΑ: Πέθανε ο άνδρας που αυτοπυρπολήθηκε έξω από τη δίκη του Τραμπ",
        "body": "Πέθανε το βράδυ της Παρασκευής ο 37χρονος άνδρας που αυτοπυρπολήθηκε έξω από το δικαστήριο που διεξαγόταν η δίκη του Ντόναλντ Τραμπ Πέθανε το βράδυ της Παρασκευής (19/4) ο άνδρας που αυτοπυρπολήθηκε χθες έξω από το δικαστήριο του Μανχάταν, όπου διεξαγόταν η δίκη του Ντόναλντ Τραμπ.  Όπως μεταδίδει το CNN, o διοικητής της αστυνομίας της Νέας Υόρκης, Jeffrey B. Maddrey, δήλωσε νωρίτερα ότι ο 37χρονος Max Azzarello, νοσηλευόταν στο Κέντρο Εγκαυμάτων Cornell. Η αστυνομία είχε αναφέρει πως θεωρούσαν απίθανο να επιζήσει. Ο επικεφαλής της Υπηρεσίας Εγκληματολογικών Ερευνών της αστυνομίας της Νέας Υόρκης, Joseph Kenny, είπε νωρίτερα πως η αστυνομία δεν έχει καταλήξει ακόμα εάν το περιστατικό σχετίζεται με τη δίκη του Τραμπ. Ανέφερε ότι ο άνδρας είχε κάνει σχετική ανάρτηση στα μέσα κοινωνικής δικτύωσης και ότι η διαδικτυακή του παρουσία θα αποτελέσει μέρος της συνεχιζόμενης έρευνας. Meet Maxwell Azzarello, the man who set himself on fire in front of where trump is being tried. pic.twitter.com/bfb1fkpLPi— 𓂀 𝕋𝔼𝔸ℍ 𓂀 (@TeahCartel) April 20, 2024 \n This is the guy who self-immolated today. His handle is still up on Instagram @dipshit_secrets. His name is #MaxAzzarello. He obviously understood what’s going on and what’s ahead for us…#cryptocurrency #NWO #Globalists #MafiaGovernment #Agenda21 #WEF #TheGreatReset pic.twitter.com/b7e3oeZ2d6— MirelaMonte (@MirelaMonte) April 20, 2024 \n Ο Maddrey εξήγησε ότι ο Max Azzarello πήγε στο κέντρο του πάρκου Collect Pond, το οποίο βρίσκεται ακριβώς απέναντι από το δικαστήριο όπου διεξάγεται η δίκη του Τραμπ, άνοιξε το σακίδιό του και έβγαλε φυλλάδια τα οποία σκόρπισε στο πάρκο. “Στη συνέχεια, έβγαλε ένα δοχείο και περιέλουσε τον εαυτό του με κάποιο είδος υγρού – ένα υγρό που πιστεύουμε ότι είναι εύφλεκτο υλικό – και αυτοπυρπολήθηκε“, είπε ο Maddrey σε συνέντευξη Τύπου την Παρασκευή. Έπειτα, ο άνδρας έπεσε πάνω σε ένα αστυνομικό κιγκλίδωμα και σωριάστηκε στο έδαφος. Αρκετοί που βρίσκονταν στην περιοχή προσπάθησαν να σβήσουν τη φωτιά χρησιμοποιώντας τα μπουφάν τους αλλά και πυροσβεστήρες, συμπλήρωσε ο Maddrey. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Κακοκαιρία | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Δημοκρατία χωρίς υποκλοπές. Πώς γίνεται;",
        "body": "Ο Δημήτρης Χριστόπουλος συζητά με την δρ. νομικής και πρώην μέλος της ΑΔΑΕ, Κατερίνα Παπανικολάου για τις υποκλοπές, τα δικαιώματα των πολιτών και την ισορροπία μεταξύ προστασίας της εθνικής ασφάλειας και του απορρήτου των επικοινωνιών – του ιδιωτικού βίου Η σειρά Podcast “Πώς γίνεται”, με τον καθηγητή Δημήτρη Χριστόπουλο και την Μαριλένα Κουντούρη έχει ως στόχο να πει τα σύνθετα, απλά. Κάθε εκπομπή θα πιάνει ένα μείζον πολιτικό ζήτημα, μια θεματική, και με έναν προσκεκλημένο ειδήμονα θα το αναλύει σε δύο συχνότητες. Η πρώτη είναι το τι γίνεται και η δεύτερη είναι πώς γίνεται αυτό να αλλάξει προς αυτό που θεωρούμε επιθυμητό: το πραγματικό και το ζητούμενο. Καλεσμένη στο 14ο επεισόδιο η δρ. νομικής και πρώην μέλος της ΑΔΑΕ, Κατερίνα Παπανικολάου. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Uncut | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Ποια μπορεί να είναι η έξυπνη απάντηση του Ισραήλ στο Ιράν",
        "body": "Οι λεπτομέρειες της πρώτης «πρόσωπο με πρόσωπο» αντιπαράθεσης του Ιράν με το Ισραήλ που μπορούν να κάνουν τη διαφορά ως προς την κλιμάκωση. Από το 1979 έως σήμερα το Ισραήλ και το Ιράν ήταν σε κρυφό πόλεμο. Που πια είναι φανερός. Και δύσκολα μπορεί να επιστρέψει στο status quo ante bellum. Την κατάσταση δηλαδή, που υπήρχε πριν τις τελευταίες εχθροπραξίες των οποίων τα κουκιά είναι μετρημένα, όπως ο Μπενιαμίν Νετανιάχου προειδοποιεί πως η απάντηση του Ισραήλ θα είναι έξυπνη. Για παράδειγμα, ο Τζο Μπάιντεν ενημέρωσε τον Νετανιάχου ότι οι ΗΠΑ δεν θα συμμετάσχουν σε επιθετικές επιχειρήσεις κατά του Ιράν. Ή τουλάχιστον αυτό κυκλοφόρησε, γιατί υπάρχει και μια πληροφορία που αναφέρει ότι ο Μπάιντεν απαίτησε από τον Νετανιάχου να «νικήσει», χωρίς τη βοήθεια του. Βέβαια, ο Μπάιντεν είναι ο πολιτικός ηγέτης που πια δεν μπορεί ούτε να διαβάσει σωστά τα σκονάκια που κουβαλάει σε κάθε σημαντικό ραντεβού. Το τελευταίο σχετικό ντοκουμέντο προέκυψε στη συνάντηση που είχε με τον πρωθυπουργό του Ιράκ, με τις κάμερες να ‘πιάνουν’ το σκονάκι, μαζί με την οδηγία ‘πάρε ανάσα’. Ο Javed Ali είναι αναπληρωτής καθηγητής Πρακτικής Δημόσιας Πολιτικής στο University of Michigan. Έγραψε στο Conversation πως «για δεκαετίες, το Ιράν και το Ισραήλ έχουν εγκλωβιστεί σε έναν σιωπηρό «σκιώδη πόλεμο» που εκτείνεται σε όλη τη Μέση Ανατολή και περιλαμβάνει αεροπορικές επιδρομές, δολοφονίες, πράξεις δολιοφθοράς, κυβερνοεπιθέσεις, οικονομικές κυρώσεις και έντονη ρητορική». Από την Ιρανική Επανάσταση του 1979, όταν ο Σάχης του Ιράν εγκατέλειψε τη χώρα και ο Αγιατολάχ Ρουχολάχ Χομεϊνί έσπασε τους δεσμούς του πρώην καθεστώτος με το Ισραήλ, υιοθετώντας μια σκληρή αντι-ισραηλινή ατζέντα. Στο πλαίσιο της νέας πλεύσης, έδωσε εντολή για τη δημιουργία των Φρουρών της Ισλαμικής Επανάστασης του Ιράν, ως κλάδου των Ιρανικών Ενόπλων Δυνάμεων. Το σύστημα εξακολουθεί να λειτουργεί ως εξής: ενώ ο ιρανικός στρατός υπερασπίζεται τα ιρανικά σύνορα και διατηρεί την εσωτερική τάξη, σύμφωνα με το ιρανικό σύνταγμα, οι Φρουροί της Επανάστασης έχουν σκοπό να προστατεύσουν το πολιτικό σύστημα της Ισλαμικής Δημοκρατίας της χώρας. «Έκτοτε λοιπόν, υπήρχε ένας πόλεμος που λειτουργούσε υπογείως και προκαλούσε ζημιές ένθεν κι ένθεν, στον πραγματικό και τον εικονικό κόσμο. Περιλάμβανε μεταξύ άλλων τρομοκρατικές επιθέσεις εναντίον ισραηλινών συμφερόντων στην Αργεντινή (το 1992 και το 1994), την στήριξη της Χαμάς που επέτρεψε τις επιθέσεις της 7ης Οκτωβρίου του 2023 και τη δολοφονία ανώτερων στρατιωτικών αξιωματούχων και επιστημόνων που σχετίζονται με το πυρηνικό πρόγραμμα του Ιράν από τους Ισραηλινούς. Τώρα η κόντρα βγήκε στην επιφάνεια». Για πρώτη φορά στην ιστορία της αντιπαλότητας, άλλαξε η φύση της σύγκρουσης, με το Ισραήλ να παραβιάζει τους διπλωματικούς κανόνες, μέσω του βομβαρδισμού ιρανικής αποστολής στη Συρία, κατά την οποία σκοτώθηκαν 12 άτομα. Μεταξύ τους ήταν επτά αξιωματούχοι από την Δύναμη Κουντς, ένα εκ των πέντε τμημάτων των Φρουρών που ειδικεύεται στον αντισυμβατικό πόλεμο και τις στρατιωτικές μυστικές υπηρεσίες. H επίθεση της 1ης Απριλίου ήταν η πρώτη φορά που σκοτώθηκαν τόσοι πολλοί Ιρανοί στρατιωτικοί αξιωματούχοι της Κουντς σε μία μόνο επίθεση, από αντίπαλο της χώρας. «Αυτομάτως η Τεχεράνη ενημέρωσε πως θα απαντούσε άμεσα και με δραματικό τρόπο. Ήταν συνεπής στη δέσμευση, όπως ‘έβγαζε’ από τη σκιά κάτι που συμβαίνει εδώ και πολλά χρόνια. Στις 13 Απριλίου έκανε κάτι που επίσης, δεν είχε ξαναγίνει ποτέ: μια άμεση επίθεση στο ισραηλινό έδαφος. Η διαφορετικότητα της με ό,τι έχει γίνει στο παρελθόν, επεκτάθηκε και στον αριθμό των μέσων που εκτοξεύθηκαν (τουλάχιστον 170 drones, 30 πύραυλοι κρουζ και 120 πύραλοι εδάφους-εδάφους) από τέσσερις διαφορετικές θέσεις (Ιράν, Ιράκ, Συρία και Υεμένη). Αποκρούστηκαν από την αεράμυνα και την πυραυλική άμυνα των συνδυασμένων προσπαθειών του Ισραήλ, των ΗΠΑ, της Μεγάλης Βρετανίας και αραβικών κρατών, όπως η Ιορδανία». Ο William F. Wechsler, ανώτερος διευθυντής των προγραμμάτων για τη Μέση Ανατολή στο Atlantic Council (δεξαμενή σκέψης διεθνών υποθέσεων) υποστήριξε ότι «το Ιράν έστειλε ένα αλάνθαστο μήνυμα ότι ήθελε να αποφύγει μια περαιτέρω κλιμάκωση που θα μπορούσε να πυροδοτήσει έναν πραγματικά πόλεμο στη Μέση Ανατολή.  Επέλεξε επιθέσεις μεγάλης εμβέλειας που θα μπορούσαν εύκολα να αποτραπούν από γνωστές ισραηλινές άμυνες. Προφανώς δεν στόχευσαν καμία αμερικανική εγκατάσταση. Και ουδόλως τυχαία χαρακτηρίστηκε η επίθεση ως νόμιμη και υπεύθυνη αντίδραση, στο βομβαρδισμό του Ισραήλ στην πρεσβεία της Συρίας». Τα ακροδεξιά μέλη της κυβέρνησης του Mπενιαμίν Νετανιάχου δεν αρκέστηκαν στην αναχαίτιση και ζήτησαν σθεναρή απάντηση. Όλος ο άλλος πλανήτης έκανε έκκληση για αυτοσυγκράτηση, με το «ζητάμε από τον Νετανιάχου να απαντήσει έξυπνα» του υπουργού εξωτερικών της Μεγάλης Βρετανίας, Ντέιβιντ Κάμερον να τίθεται στο επίκεντρο και να αναπαράγεται από τον πρωθυπουργό του Ισραήλ. Δεδομένα ο Νετανιάχου ξέρει ότι εάν καταλήξει στην σκληρή αντεπίθεση, το πιθανότερο είναι πως θα βυθίσει την ευρύτερη Μέση Ανατολή σε πόλεμο, εν μέσω της καταστροφικής στρατιωτικής εκστρατείας του Ισραήλ στη Λωρίδα της Γάζας. «Ο τρέχων γύρος κλιμάκωσης έχει οξύνει την προοπτική ανοιχτού πολέμου μεταξύ των δύο δυνάμεων της Μέσης Ανατολής. Είναι μια ασταθής έκρηξη που πιθανότατα θα οδηγούσε σε διάχυτη βία σε ολόκληρη την περιοχή» σημειώνει αναλυτής της Washington Post, τονίζοντας ότι «το Ιράν έχει ενημερώσει ότι δεν θέλει να εμπλακεί σε έναν πλήρη πόλεμο, είτε μόνο του, είτε μέσω βασικών ‘αντιπροσώπων’, όπως η Χεζμπολάχ. Όπως δήλωσαν οι επικεφαλής «η επίθεση έχει ολοκληρωθεί» εκτός και αν το Ισραήλ αποφασίσει να γίνει πιο επιθετικό. Ο Νετανιάχου κάλεσε το πολεμικό υπουργικό συμβούλιο σε σύσκεψη, για να «εξεταστούν οι επιλογές». Υποσχέθηκε στις ΗΠΑ πως θα ενημερωθούν έγκαιρα για αυτήν που θα προτιμηθεί, ώστε να έχουν το χρόνο να προετοιμαστούν (ομοίως και οι σύμμαχοι τους) για ενδεχόμενα ιρανικά αντίποινα. Ο στόχος λοιπόν, είναι να πληγεί το Ιράν, χωρίς όμως να προκληθεί γενικευμένος πόλεμος. Κατά τον Javed Ali «τα τελευταία χρόνια, το Ιράν στηρίζεται σε μεγάλο βαθμό στον «άξονα αντίστασης» του, δηλαδή μαχητικές ομάδες στο Ιράκ, την Υεμένη, τον Λίβανο, τη Συρία και τη Γάζα που μοιράζονται ορισμένους από τους στόχους της Τεχεράνης -ιδίως όσον αφορά την αντιμετώπιση του Ισραήλ και την αποδυνάμωση της επιρροής των ΗΠΑ στην περιοχή. Στη πολύμηνη σύγκρουση που πυροδότησε η επίθεση της 7ης Οκτωβρίου, οι Χούτι που υποστηρίζονται από το Ιράν στην Υεμένη και το δίκτυο Ισλαμικής Αντίστασης στο Ιράκ έχουν επανειλημμένα επιτεθεί στα συμφέροντα του Ισραήλ και των ΗΠΑ». Όλα αυτά καταλήγουν στο ότι το αν προκύψει γενική σύρραξη, εξαρτάται από το πώς θα αντιδράσουν Ισραήλ και ΗΠΑ. «Επισήμως, ο Τζο Μπάιντεν λέει πως με την απόκρουση των ιρανικών πυραύλων και μη επανδρωμένων αεροσκαφών, το Ισραήλ έστειλε ένα ξεκάθαρο μήνυμα στους εχθρούς του ότι δεν μπορούν να απειλήσουν αποτελεσματικά την ασφάλειά του». «Υπάρχουν ωστόσο, αναφορές πως έχει προειδοποιήσει τον Νετανιάχου πως το Ισραήλ «πρέπει να κερδίσει», χωρίς να μπορεί να βασιστεί στην υποστήριξη των ΗΠΑ για οποιασδήποτε επιθετική επιχείρησης εναντίον του Ιράν». «Ο Νετανιάχου αντιμετωπίζει ήδη πίεση με βάση τον χειρισμό του πολέμου στη Γάζα και προηγούμενες εγχώριες ανησυχίες σχετικά με προσπάθειες να επηρεάσει το Ανώτατο Δικαστήριο του Ισραήλ, μεταξύ άλλων θεμάτων. Ομοίως, ο ΟΗΕ αναφέρει ότι δύο χρόνια μετά από μεγάλες δημόσιες διαδηλώσεις στη χώρα με βάση τις κοινωνικοοικονομικές συνθήκες, το καθεστώς στο Ιράν συνεχίζει να καταστέλλει βίαια τους διαφωνούντες. Εκτός από εσωτερικές εκτιμήσεις και οι δυο χώρες σταθμίζουν τους κινδύνους μιας πιο ανοιχτής αντιπαράθεσης, με τις τρέχουσες επιχειρησιακές τους ικανότητες. «Φαίνεται ξεκάθαρα ότι ούτε το Ιράν, μηδέ το Ισραήλ μπορούν να κερδίσουν αποφασιστικά μια παρατεταμένη στρατιωτική εκστρατεία ο ένας εναντίον του άλλου». «Το Ισραήλ θα αντιμετώπιζε μεγάλες προκλήσεις για τη διατήρηση μιας παρατεταμένης συνδυασμένης οπλικής εκστρατείας στο Ιράν, συμπεριλαμβανομένου του σχετικά μικρού μεγέθους των αμυντικών του δυνάμεων, σε σύγκριση με τον στρατό του Ιράν. Επιπροσθέτως, υπάρχει μεγάλη φυσική απόσταση μεταξύ των χωρών». Για αυτό και εδώ και χρόνια οι Ισραηλινοί διεξάγουν ανοιχτά στρατιωτικές ασκήσεις που φαίνονται περισσότερο εστιασμένες στην προσομοίωση αεροπορικών επιδρομών «και ίσως επιδρομών ειδικών επιχειρήσεων εναντίον μικρότερου αριθμού στόχων εντός του Ιράν -όπως είναι για παράδειγμα οι πυρηνικές εγκαταστάσεις». Ωστόσο, η έναρξη ενός νέου μετώπου με άμεση επίθεση στο Ιράν κινδυνεύει να εκτρέψει τους ισραηλινούς πόρους μακριά από πιο άμεσες απειλές στη Γάζα, τη Δυτική Όχθη και τα βόρεια σύνορά της με τον Λίβανο. «Επιφυλακτικό ως προς την περαιτέρω κλιμάκωση είναι και το Ιράν, με την επίθεση της 13ης Απριλίου να δείχνει πως διαθέτει μεγάλο απόθεμα βαλλιστικών πυραύλων, drones και πυραύλων κρουζ, αλλά η ευκολία με την οποία αντιμετωπίστηκαν αφήνει ερωτηματικά ως προς την ακρίβεια και την αποτελεσματικότητα τους. Δεδομένης της πραγματικότητας, αλλά και των κινδύνων, πιστεύω ότι είναι πιο πιθανό το Ιράν να επιδιώξει να επιστρέψει στην αντισυμβατική πολεμική στρατηγική του: την υποστήριξη των συμμάχων του στον άξονα αντίστασης. Οι απροκάλυπτες επιθέσεις ενδέχεται να προορίζονται για να σηματοδοτήσουν την αποφασιστικότητα και την επίδειξη δύναμης στο εγχώριο κοινό του. Βέβαια, τώρα που ο πόλεμος βγήκε από την σκιά, είναι δύσκολο να επιστρέψει σε αυτήν». Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Καίτη Κωνσταντίνου: Η τρομακτική ατάκα που της είπαν στο δρόμο",
        "body": "Για τα θρυλικά “Εγκλήματα”, τη θεατρική παράσταση που πρωταγωνιστεί αλλά και τα μελλοντικά της τηλεοπτικά σχέδια, μίλησε στην ΕΡΤ η Καίτη Κωνσταντίνου. Συνέντευξη στην εκπομπή “Δύο στις 10” της ΕΡΤ και την Έρη Βαρδάκη παραχώρησε η ηθοποιός Καίτη Κωνσταντίνου, η οποία μίλησε για την καριέρα της στον χώρο της υποκριτικής, το τεράστιο κεφάλαιο των “Εγκλημάτων” αλλά και τα μελλοντικά της σχέδια. “Δεν ήταν πολύ εύκολο να περάσει το σενάριο των ‘Εγκλημάτων’ στα κανάλια, αλλά και στον κόσμο τα πρώτα δύο επεισόδια δεν είχαν πάει. Μετά όμως ξέφυγε… Παρουσίασε χαρακτήρες όπως την πόρνη, μία γυναίκα που σκοτώνει τον άντρα της, είχε χαρακτήρες πολύ τολμηρούς για την εποχή“, ανέφερε μιλώντας για τη θρυλική αυτή σειρά. “Σήμερα δεν βλέπουμε καθόλου κωμωδίες, έχει πέσει πολύ δράμα, νομίζω σαν να ακολουθούν τη ζωή, θέλουν δράμα, δράμα και δεν ξέρω γιατί. Του χρόνου, όμως, θα συμμετάσχω σε μία καινούργια κωμωδία των Ρέππα – Παπαθανασίου, κάνω γυρίσματα τώρα. Οπότε θα έχουμε μια κωμωδία να γελάσει το χειλάκι μας”, είπε, σχολιάζοντας το παρόν τηλεοπτικό σκηνικό. Σχετικά με το αν θα έβλεπε θετικά ένα remake των “Εγκλημάτων” δήλωσε, “Γεράσαμε για τα Εγκλήματα. Δεν νομίζω ότι θα μπορούσε να γίνει, δεν μου αρέσει το να γίνει ένα επεισόδιο επετειακό, ναι το καταλαβαίνω, αλλά το να γίνει μία σειρά τώρα που θα είναι οι ‘εγκληματίες’ μεγάλοι, δεν ξέρω” Η Καίτη Κωνσταντίνου πρόσθεσε επίσης: “Δεν με ενοχλεί να μου μιλήσουν στο δρόμο, να μου πουν “τι κάνεις Σωσώ;”. Εξάλλου δεν μπορείς να τσαντίζεσαι, όταν βγαίνεις στην τηλεόραση. Αναγκαστικά ο κόσμος θα σου μιλήσει, δεν καταλαβαίνω, να το παίξουμε μετά ότι κάποιοι είμαστε; Είναι στο παιχνίδι και αυτό”.  Στη συνέχεια, όταν η δημοσιογράφος κάλεσε την κ. Κωνσταντίνου να θυμηθεί μερικές ‘περίεργες’ ατάκες που της έχει πει κάποιος, εκείνη απάντησε, “Μια κυρία που με τάραξε μάλιστα, στο δρόμο, την εποχή των Εγκλημάτων, μου είπε “μπορείτε να σκοτώσετε τον άντρα σας, γιατί δεν μπορώ να κάνω εγώ το ίδιο στον δικό μου;”, αυτό ήταν λίγο σοκαριστικό”. Σημειώνεται πως αυτή την περίοδο η Καίτη Κωνσταντίνου πρωταγωνιστεί μαζί με τη Λυδία Φωτοπούλου στην παράσταση “Συνέβη στο Monterey” του Άκη Δήμου, η οποία παίζεται Παρασκευή, Σάββατο και Κυριακή στο θέατρο Μικρό Χορν. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Χρήστος Δεμέτης | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τσιτσιπάς: Στον τελικό του Barcelona Open με επιβλητική ανατροπή",
        "body": "Ο Στέφανος Τσιτσιπάς υπέταξε με 2-1 σετ τον Ντούσαν Λάγιοβιτς στα ημιτελικά του Barcelona Open έπειτα από ανατροπή και με εντυπωσιακή εμφάνιση στο 3ο σετ. Ο Κάσπερ Ρουντ αντίπαλός του στον τελικό της Κυριακής (19:00). Ο Στέφανος Τσιτσιπάς έκανε το καθήκον του στα ημιτελικά του Barcelona Open απέναντι στον Ντούσαν Λάγιοβιτς και με 2-1 σετ (7, 6-4, 6-2) έπειτα από ανατροπή προκρίθηκε στον τελικό της Κυριακής (19:00), όπου θα αντιμετωπίσει τον Νορβηγό Κάσπερ Ρουντ, νο6 της ATP. Ο Σέρβος ήταν αυτός που άνοιξε τον μεγάλο ημιτελικό κάνοντας το 1-0 στα games χάρις στα δύο αβίαστα λάθη του Τσιτσιπά με το σκορ στο 40-40. Έκτοτε οι δύο τενίστες πήγαιναν χέρι-χέρι μέχρι και το 6-5 του Λάγιοβιτς, με τα games που μεσολάβησαν να χαρακτηρίζονται από τη δυσκολία του κορυφαίου Έλληνα τενίστα να βρει απαντήσεις στα ερωτήματα που του έβαζε το νούμερο 59 της παγκόσμιας κατάταξης. Παράλληλα, ο Τσιτσιπάς δυσκολεύτηκε αρκετά στο δεύτερο σερβίς του Σέρβου, ενώ ο ίδιος δεν ήταν ιδιαίτερα αποτελεσματικός στο δικό του με μόλις 47%. Με το σκορ στο 6-5 υπέρ του Λάγιοβιτς, ο Στέφανος σέρβιρε για να στείλει το σετ στο tie break, με τον Λάγιοβιτς ωστόσο να κάνει το πρώτο break του ματς στο κρισιμότερο σημείο. Πίεσε τον Έλληνα τενίστα, τον οδήγησε σε λάθη και κατέκτησε το πρώτο σετ με 7-5. Χαρακτηριστικό της αδυναμίας του Τσιτσιπά να βρει λύσεις στο πρώτο σετ ήταν το γεγονός ότι δεν έφτασε ποτέ σε break point. Το δεύτερο σετ μέχρι τα μισά του ήταν μια ακτινογραφία του πρώτου. Οι δύο τενίστες υπερασπίζονταν το σερβίς τους, ο Τσιτσιπάς ισοφάρισε σε 3-3 με love game και εκείνο το σημείο ήταν που του έδωσε την ώθηση για να κάνει το step up που χρειαζόταν, προκειμένου να φέρει το ματς στην απόλυτη ισορροπία. Ο κορυφαίος Έλληνας τενίστας έσπασε για πρώτη φορά στο ματς το σερβίς του Λάγιοβιτς για το υπέρ του 4-3, στη συνέχεια κράτησε το δικό του σερβίς και με συνολικά games 6-4 Στο τρίτο σετ ο αγώνας ήταν εντελώς διαφορετικός, έπετα από το πρώτο game. Ο Τσιτσιπάς πήρε το δεύτερο χωρίς να χάσει πόντο και έπειτα έκανε το break οδηγώντας τον Λάγιοβιτς σε απανωτά λάθη. Ακολούθησαν άλλα τρία love games, με τον Σέρβο να ξυπνάει λίγο πριν χάσει το ματς από τον Έλληνα πρωταθλητή. Αποδείχθηκε επιθανάτιος ρόγχος, με τον Τσιτσιπά να κατακτά το όγδοο game και να παίρνει τη νίκη που τον οδηγεί για τέταρτη φορά στα τελευταία έξι χρόνια στον τελικό, ψάχνοντας την πρώτη κατάκτηση. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Master Chef | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Νίκος Παρασκευόπουλος | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Οι γονείς, οι συμπεριφορές τους και τα χαρακτηριστικά των ψυχικά ανθεκτικών παιδιών",
        "body": "Σε αυτό το Άκου Μάνα παίρνουμε όλες τις απαντήσεις που χρειαζόμαστε σχετικά με την ενίσχυση της ψυχικής ανθεκτικότητας των παιδιών με την παιδοψυχολόγο, Κλαίρη Σειραδάκη. Ψυχική ανθεκτικότητα, ένας όρος που συζητάμε πολύ τα τελευταία χρόνια στο πλαίσιο μιας εξελισσόμενης κουβέντας για όσα νιώθουμε και βιώνουμε σαν άνθρωποι (που λίγα δεν τα λες). Πρόκειται για την ικανότητά μας να αντέχουμε στα δύσκολα. Ομοίως, η ψυχική ανθεκτικότητα παιδιών αντιστοιχεί στους παράγοντες και τις συμπεριφορές που κάνουν τα παιδιά πιο δυνατά και ανθεκτικά στην όποια μικρή ή μεγαλύτερη δυσκολία, αλλά και σε όλα όσα κόβουν τα φτερά των παιδιών, αποδυναμώνοντάς τα και τελικά σερβίροντάς τα στην κοινωνία, με χαμηλή αυτοπεποίθηση και μειωμένες αντοχές. – Τι είναι η ψυχική ανθεκτικότητα παιδιών; Ποια είναι τα χαρακτηριστικά της; – Πόσο αλήθεια είναι πως μερικά παιδιά γεννιούνται περισσότερο ανθεκτικά σε σχέση με άλλα; – Ποιοι είναι οι παράγοντες ανθεκτικότητας που επηρεάζουν θετικά τα παιδιά; Το φύλο παίζει ρόλο; – Ποιοι είναι οι τρόποι για να μεγαλώσουμε ψυχικά ανθεκτικά παιδιά; – Επικρατεί αρκετά η αντίληψη πως «παιδιά που προέρχονται από ένα πολύ δύσκολο περιβάλλον πετυχαίνουν στη ζωή τους, ενώ παιδιά που τα έχουν όλα δεν έχουν καλή πορεία»; Υπάρχει κάποια αλήθεια σε αυτό; – Ισχύει ότι η σταδιακή και με μέτρο έκθεση σε στρεσογόνες στιγμές συμβάλλουν στην ενίσχυση της ψυχική ανθεκτικότητα των παιδιών; – Ποια είναι τα χαρακτηριστικά ενός ψυχικά ανθεκτικού παιδιού και από ποια ηλικία και μετά καλλιεργούνται; «Έρευνες έχουν αποδείξει ότι η ψυχική ανθεκτικότητα έχει και μια κληρονομική βάση». Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Γιώργος Καρελιάς | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Δωρεάν στην πόλη το Σαββατοκύριακο 19-21/4",
        "body": "Πού μπορείς να ψυχαγωγηθείς δωρεάν αυτό το Σαββατοκύριακο, 19 με 21 Απριλίου, στην Αθήνα. Δωρεάν δρώμενα από διάφορους πολιτιστικούς οργανισμούς και φορείς στην Αθήνα μας δίνουν την ευκαιρία να βγούμε από το σπίτι, χωρίς να ξοδέψουμε ούτε… ευρώ. Εκθέσεις τέχνης, θεατρικές παραστάσεις και μουσικές εκδηλώσεις με ελεύθερη είσοδο για να περάσουμε ποιοτικές στιγμές με φίλους, με τα παιδιά και με… τον εαυτό μας. Τι μπορείς να κάνεις εντελώς δωρεάν την Παρασκευή 19 Απριλίου και το Σαββατοκύριακο 20-21 Απριλίου; Η γκαλερί Artshot – Sophia Gaitani παρουσιάζει την ομαδική έκθεση με τίτλο «RED always on my mind» στον υπέροχο art and taste χώρο του The Upper House Athens στο roof του πολυκαταστήματος attica. Συνεργάτες της γκαλερί δημιούργησαν έργα εμπνεόμενοι από το χρώμα της ενέργειας, του πάθους, της δράσης, της αγάπης. Το κόκκινο χρώμα είναι η πηγή της έμπνευσης. Συνδυάζεται με τις πιο φυσικές μας ανάγκες και τη θέλησή μας να επιβιώσουμε. Το κόκκινο ενεργοποιεί, ενθουσιάζει τα συναισθήματα και μας ενθαρρύνει να αναλάβουμε δράση. Προωθεί τις φιλοδοξίες και την αποφασιστικότητα. Είναι έντονο και μπορεί να δώσει εμπιστοσύνη. Όντας το χρώμα της φυσικής κίνησης, το κόκκινο χρώμα ξυπνάει τη σωματική μας δύναμη. Στους ανατολικούς πολιτισμούς κόκκινο είναι το χρώμα για καλή τύχη. Το κόκκινο χρώμα αντιπροσωπεύει την αγάπη, την ενέργεια, τη δράση, την κίνηση, την επιθυμία, το πάθος. The Upper House Athens, 6ος όροφος πολυκαταστήματος attica (Είσοδος και από Βουκουρεστίου 3), Αθήνα. Την Παρασκευή 19 Απριλίου, το Τμήμα Μουσικών Σπουδών του Εθνικού Καποδιστριακού Πανεπιστημίου Αθηνών θα δώσει μια Πασχαλινή συναυλία στο Αμφιθέατρο του Ιδρύματος Β&Ε Γουλανδρή. Το σύνολο Capella Atenea του Τμήματος Μουσικών Σπουδών του ΕΚΠΑ θα ερμηνεύσει έργα των Henry Purcell (Fantasia in G major, Z. 742 και Dido’s Lament), J.S. Bach (Sinfonia από την Cantata BWV 4 “Christ lag in Todesbanden” και St Matthew Passion Aria “Erbarme dich, mein Gott”) καθώς και το Stabat Mater του Giovanni Battista Pergolesi. Συμμετέχουν οι μουσικοί: Ιωάννα-Ομορφιά Κοτζιούλα, Ηρώ Καρτάνου και Αχιλλέας Μπερής (Α’ βιολιά), Μαρία Αργύρη και Νεκτάριος Λανάρας (Β’ βιολιά), Αιμίλιος Μπάρτζης και Νίκος Φιργιόλας (βιόλες), Μαρίνα Τσίγκου (τσέλο), Ορφέας Κωνσταντόπουλος (κοντραμπάσο) καθώς και Ελένη Καλογράνη και Βίλλυ Κυριακοπούλου (φωνές). Η μουσική επιμέλεια είναι του Λεοντίου-Νικολάου Τσόκα. Την Κυριακή 21 Απριλίου, 19:00-21:00, η αγγλόφωνη παρουσίαση του βιβλίου «When the dog speaks, the philosopher listens» του Nigel McGilchrist από τις εκδόσεις Ανάβαση και τον Σύλλογο Καρλοβασιτών Αττικής «Λυκούργος Λογοθέτης». Εκτός από τον συγγραφέα θα μιλήσουν ο Γιώργος Καραμπελιάς, συγγραφέας, και ο Μιχαήλ Κατσικαρέλης, ιστορικός της Υπηρεσίας Ιστορίας του Πολεμικού Ναυτικού. Τη συζήτηση θα συντονίσει η δημοσιογράφος και συγγραφέας Μαργαρίτα Ικαρίου. Περισσότερα στο athensbookspace.gr. Η The Blender Gallery παρουσιάζει την νέα ατομική έκθεση του Κωνσταντίνου Πάτσιου με τίτλο ‘My father had a big nose’ , Objects and toys from an aggressive childhood, σε επιμέλεια της Χριστίνας Ντουγεροπούλου, από την Παρασκευή 19 Απριλίου. Στη νέα του ατoμική έκθεση ο εικαστικός διαμορφώνει ένα Gesamtkunstwerk, ένα συνολικό έργο τέχνης που περιλαμβάνει επιτοίχια έργα, γλυπτά, video και NFTs. O Πάτσιος εμπλουτίζει τη ζωγραφική διαδικασία με τις τεχνικές του κολλάζ και του ντεκολάζ δημιουργώντας ένα παλίμψηστο με σύμβολα και εικόνες που συνδέουν τον ενήλικο κόσμο με τον παιδικό, τον μικρόκοσμο με το συλλογικό ασυνείδητο. Στα γλυπτά του, σύνθετα ready mades, κυριαρχεί μια σαρκαστική διάθεση, ενίοτε αυτοβιογραφική, περιγράφοντας τη σχέση με τον φυσικό αλλά και με τον επουράνιο πατέρα. Από την Πέμπτη 18 Απριλίου στις 19:00, το Πωλητήριο της Πινακοθήκης Γκίκα παρουσιάζει την έκθεση της κεραμίστριας Ελένης Κανελλοπούλου στο πλαίσιο της σειράς παρουσιάσεων “Η Βιτρίνα της Κριεζώτου. Ένας καλλιτέχνης προτείνει.”. Η έκθεση θα διαρκέσει μέχρι τις 14 Μαΐου 2024. Η έκθεση έχει τίτλο “Tην άνοιξη αν δεν τη βρεις, τη φτιάχνεις”, τίτλος εμπνευσμένος από το ποιητικό έργο του Ελύτη “Εκ του Πλησίον”. Δουλεύοντας με κόκκινο μπατανισμένο πηλό, κερί και φαγιάνς, η Ελένη συνθέτει ένα οργιαστικό ανοιξιάτικο σκηνικό στη βιτρίνα της Κριεζώτου 3. Ζωγραφίζει με πυροχρώματα, ελεύθερα, αβίαστα. Τριαντάφυλλα, παπαρούνες και λεμόνια μπλέκουν με φυλλώματα πάνω στον πηλό, σε διαρκώς επαναλαμβανόμενα μοτίβα, που προσδίδουν στη δουλειά της μια αυτόματη γραφή απολύτως αναγνωρίσιμη. Εφευρετική και παραγωγική, έχει συνδέσει την επαγγελματική της πορεία με το Πωλητήριο του Μουσείου Μπενάκη, όπου τα κεραμικά της αγαπιούνται και πωλούνται όσο λίγα εδώ και 20 χρόνια. Χώρος: Πωλητήριο Μουσείου Μπενάκη: Κριεζώτου 3. Τ 210 363 0204 |Wbenakishop.gr. Ένα φεστιβάλ που απευθύνεται σε νεότερους θεατές με επίκεντρο την περιέργειά τους και το πνεύμα της ανακάλυψης. Ενσυναίσθηση το κλειδί της σύνδεσης. Οι λιλιπούτειοι σινεφίλ δίνουν ραντεβού με τους γονείς τους για δωρεάν ποιοτικό σινεμά στο Psaroloco στις 20 και 21 Απριλίου στο Ίδρυμα Μιχάλης Κακογιάννης. Το φεστιβάλ Psaroloco εκπληρώνει τους εκπαιδευτικούς στόχους του προγράμματος Psaroloco Media Literacy καθώς συνοδεύεται με ελεύθερη πρόσβαση σε εκπαιδευτικό και διασκεδαστικό υλικό για την διδακτική αξιοποίηση των ταινιών και με παράλληλες δρασεις(πάνελ, εργαστηρία, Q&A). Δείτε το πρόγραμμα στο psaroloco.org. Η αίθουσα τέχνης “εκφραση – γιαννα γραμματοπουλου“, παρουσιάζει την ατομική έκθεση του Γιώργου Διβάρη με τίτλο Υπεροψία σε επιμέλεια Γιάννη Μπόλη. Οι συνθέσεις του Γιώργου Διβάρη συγκροτούν μια ενιαία εγκατάσταση-πρόταση. Πρόκειται, κατά κανόνα, για επίτοιχα έργα, φωτογραφικές εκτυπώσεις επάνω σε μεταλλικές επιφάνειες, στις οποίες, πολλές φορές, ενσωματώνονται διάφορα objects trouvés: φθαρμένα αντικείμενα ή άμορφες μάζες καμένων και κατεστραμμένων, απροσδιόριστων πλέον, αντικειμένων, κομμάτια από άχρηστα λογισμικά και εξαρτήματα ηλεκτρονικών υπολογιστών… “Βασικός θεματικός πυρήνας των έργων του, τα τελευταία χρόνια, είναι κυρίως ο κόσμος της μέσων μαζικής επικοινωνίας, ειδικότερα της τηλεοπτικής ειδησεογραφίας – οι εικονικές και πλασματικές αναπαραστάσεις της πραγματικότητας που τα μέσα αυτά προωθούν και αναπαράγουν, με τους θεατές να μετατρέπονται σε αμέτοχους, απαθείς και εθισμένους παρατηρητές-“καταναλωτές”, από απόσταση και προστατευμένοι μέσα στην ασφάλεια του οικιακού τους περιβάλλοντος, μιας συγκεκριμένης, διαστρεβλωμένης εκδοχής του κόσμου, μιας εκδοχής που, μέσα από ασύνδετες εικόνες και περιγραφές, συνειδητά προβάλλει το επουσιώδες και αποκρύπτει το ουσιώδες.”, σημειώνει για το έργο του ο ιστορικός της τέχνης και επιμελητής της έκθεσης Γιάννης Μπόλης. Στο κτίριο της οδού Απόλλωνος 25 στην Πλάκα, παρουσιάζεται η πρώτη έκθεση “Σύνθωμα/ Sinthome” σε επιμέλεια Ελένης Μεσάδου στο πλαίσιο της ενότητας “Ο Αθηναϊκός τρόπος /The Athenian way” Athens Intersection που συντονίζει ο Γιώργος Γεωργακόπουλος με την APART Art Research & Applications, σε συνεργασία με τα F.O.T.A. Φίλοι Τριγώνου Αθήνας και την CHEAPART. Στην έκθεση “Sinthome: Ένα Μωσαϊκό́”, αναδεικνύεται η ποικιλία και η αντίθεση που χαρακτηρίζει τον κόσμο της τέχνης, δημιουργώντας παράλληλα έναν διάλογο μεταξύ́ διαφορετικών εκφάνσεων και αισθητικών. Ο τίτλος “Sinthome” αναδεικνύει την έννοια της αντίθεσης και της συγχώνευσης, παρέχοντας ταυτόχρονα έναν ενδιαφέροντα και πολυδιάστατο κόσμο που προσκαλεί́ τον θεατή́ να εμβαθύνει τα όρια της αντίθεσης. Μέσα από́ τον φακό́ της φωτογραφίας και την υλικότητα της γλυπτικής, αναδεικνύεται το φωτεινό́ και το σκοτεινό́, το θετικό́ και το αρνητικό́, δημιουργείται ένας κόσμος που αντικατοπτρίζει την πολυπλοκότητα και την ομορφιά́ της ανθρώπινης εμπειρίας. Το sinthome είναι ένας νεολογισμός του Lacan που συνειρμικά συνδέεται με το σύμπτωμα, τον συνθετικό- τεχνητό άνθρωπο, τον άγιο, τον άγιο Θωμά. Το sinthome μπορεί να διαβαστεί και ως synth- home με την έννοια μιας τεχνητής κατασκευής του εαυτού. Το σύνθωμα είναι μια σύνθεση γλώσσας και απόλαυσης, είναι μονάδα συμβόλου εμποτισμένου με απόλαυση όπως για παράδειγμα ένα τικ που επαναλαμβάνουμε καταναγκαστικά. Performances: 20.4 /19:00 Αγγελική Μαντά 21.4 /19:00 Αποστόλης Φιλίππου, “Ηχοτρόπια” >27.4 /19:00 Αθανασία Τσοπαναργιά, “Μελανιάζω” 28.4 / 19:00 Μαρία Ζούρου, “Μετα.Ανθρώπινη αποσύνθεση ΙΙ” Η εικαστικός Κατερίνα Παπαζήση παρουσιάζει την καινούργια σειρά έργων της στην πρώτη της ατομική έκθεση στο Κέντρο Σύγχρονης Τέχνης Ιλεάνα Τούντα, με τίτλο A dancefloor of one’s own. Ορμώμενη από τη ζωγραφική της Αναγέννησης, του Μπαρόκ και του εξπρεσιονισμού, στα έργα της αποδίδεται η δική της ανάγνωση της καλλιτεχνικής πρακτικής των σπουδαίων δασκάλων των κινημάτων αυτών, άλλοτε µε ξεκάθαρες αναφορές και άλλοτε όχι. Βασισμένη σε παρόμοιες συνθέσεις, η Κατερίνα Παπαζήση ξαναφαντάζεται την ακαδημαϊκή ζωγραφική και τη φέρνει σε σημερινούς όρους, δίνοντας µε την πινελιά της στις γνώριμες φόρμες την αίσθηση ότι ξεφεύγουν από τα όριά τους και μετατρέπονται σε κάτι άλλο. Κέντρο Σύγχρονης Τέχνης Ιλεάνα Τούντα, Αρματολών & Κλεφτών 48, Αθήνα Συνεχίζονται τον Απρίλιο οι δωρεάν ξεναγήσεις σε ιστορικά σημεία της Αθήνας, ένας θεσμός για τα πολιτιστικά δρώμενα της πόλης που διοργανώνεται από τον Οργανισμό Πολιτισμού, Αθλητισμού και Νεολαίας Δήμου Αθηναίων (ΟΠΑΝΔΑ) σε συνεργασία με το Σωματείο Διπλωματούχων Ξεναγών Αθήνας. Οι δηλώσεις συμμετοχής θα γίνονται μόνο με κράτηση θέσης στην ηλεκτρονική πλατφόρμα opandaxenagiseis.gr Πληροφορίες και διευκρινήσεις στο [email protected], καθώς και στο τηλέφωνο 210 7232603 & 604, Δευτέρα-Παρασκευή, 09:00-15:00. *Το εισιτήριο εισόδου στα Μουσεία και στους Αρχαιολογικούς Χώρους επιβαρύνει τους συμμετέχοντες στην ξενάγηση. ΠΟΛΙΤΙΣΤΙΚΟ ΚΕΝΤΡΟ «ΜΕΛΙΝΑ» ΔΗΜΟΥ ΑΘΗΝΑΙΩΝ: «Η ΑΘΗΝΑ ΤΟΥ 19ΟΥ ΑΙ.» 18:00| Σημείο συγκέντρωσης: Είσοδος (Ηρακλειδών 66Α, Θησείο) Ξεναγός Άρτεμις Σκουμπουρδή (έως 140 άτομα) ΕΘΝΙΚΗ ΓΛΥΠΤΟΘΗΚΗ 10:30| Σημείο συγκέντρωσης: Πάρκο Στρατού, είσοδος Γλυπτοθήκης (ταμείο εισιτηρίων) Ξεναγός: Νόρα Παντελάκη (έως 40 άτομα) ΜΟΥΣΕΙΟ ΝΕΩΤΕΡΟΥ ΕΛΛΗΝΙΚΟΥ ΠΟΛΙΤΙΣΜΟΥ 10:30| Σημείο συγκέντρωσης: Είσοδος μουσείου (Άρεως 10) Ξεναγός: Χάρις Βελαχουτάκου (έως 40 άτομα) ΝΑΟΣ ΟΛΥΜΠΙΟΥ ΔΙΟΣ ΚΑΙ ΚΑΛΛΙΜΑΡΜΑΡΟ 11:30| Σημείο συγκέντρωσης: Είσοδος Ναού Ολυμπίου Διός Ξεναγός: Άννα Μπενάκη (έως 50 άτομα) ΑΡΧΑΙΟΛΟΓΙΚΌΣ ΧΏΡΟΣ ΛΥΚΕΊΟΥ ΤΟΥ ΑΡΙΣΤΟΤΈΛΗ 10:30| Σημείο συγκέντρωσης: Είσοδος αρχαιολογικού χώρου (από Ρηγίλλης) Ξεναγός: Νόρα Παντελάκη (έως 50 άτομα) ΕΘΝΙΚΟ ΜΟΥΣΕΙΟ ΣΥΓΧΡΟΝΗΣ ΤΕΧΝΗΣ 10:30| Σημείο συγκέντρωσης: Είσοδος μουσείου (Λεωφ. Καλλιρρόης και Αμβρ. Φραντζή) Ξεναγός: Θεώνη Κάμπρα (έως 40 άτομα) ΜΕΓΑΡΟ ΤΣΙΛΛΕΡ – ΛΟΒΕΡΔΟΥ 10:30| Σημείο συγκέντρωσης: Είσοδος μουσείου (Μαυρομιχάλη 6) Ξεναγός: Χάρις Βελαχουτάκου (έως 40 άτομα) Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Στέφανος Κασσελάκης",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "ΕΛ.ΑΣ. και Ακροδεξιά - Καλεσμένοι στο ίδιο \"πάρτυ\"",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Νίκος Ανδρουλάκης | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "5 +1 μονές για κατανυκτικό Πάσχα",
        "body": "Από τα επιβλητικά Μετέωρα, την Πάτμο, τη Θήβα, το Ρέθυμνο, τη Δράμα και την Κορινθία, σε αυτές τις μονές θα περάσετε το πιο ιδιαίτερο Πάσχα της ζωής σας. Η Μεγάλη Εβδομάδα διακρίνεται από μια πνευματικότητα και εσωτερικότητα. Μια σιωπή για να ακούσουμε την ψυχή μας αλλά και να καταφέρουμε να έρθουμε πιο κοντά στον Θεό. Αυτή την ανάγκη μας έρχονται να καλύψουν μοναστήρια ανά την Ελλάδα που πραγματικά τελούν τις ακολουθίες του Πάσχα σε άκρως κατανυκτική και μυσταγωγική ατμόσφαιρα. Τα Μετέωρα είναι ίσως από τις πιο μυσταγωγικές περιπτώσεις που μπορείτε να κάνετε Ανάσταση αλλά και να παρακολουθήσετε τις ακολουθίες της Μεγάλης Εβδομάδας. Είναι πραγματικά μια μοναδική εμπειρία να βρίσκεστε σε ένα Μνημείο Παγκόσμιας Κληρονομιάς της UNESCO που μετρά αιώνες και αιώνες θρησκευτικής ιστορίας. Εξάλλου το τοπίο των Μετεώρων είναι από μόνο του συγκλονιστικό, και οι μονές να μην υπήρχαν εδώ πάνω θα φτάνατε στον Θεό. Ένα από τα μοναστήρια λοιπόν, των Μετεώρων που μπορείτε να κάνετε Ανάσταση είναι το μοναστήρι του Αγίου Στεφάνου που λειτουργεί ως γυναικεία μονή, από το 1961. Προτείνω αυτό γιατί είναι το πιο εύκολα προσβάσιμο από όλα, θα χρειαστεί μόνο να περάσετε ένα μικρό πέτρινο γεφυράκι που συνδέει το δρόμο με τον βράχο. Μαρτυρίες τοποθετούν την ίδρυσή του στα τέλη του 12ου αιώνα. Το 1798 χτίστηκε το σημερινό καθολικό προς τιμήν του Αγίου Χαραλάμπους μάλιστα, στο μοναστήρι βρίσκεται και η τίμια Κάρα του αγίου. Οι τοιχογραφίες του ναού, που κατατάσσονται στη μεταβυζαντινή αγιογραφία είναι υπέροχες και ιδιαίτερα ενδιαφέρουσες. Να σημειώσουμε επίσης πως στη μονή φυλάσσονται 154 χειρόγραφα που χρονολογούνται από τον 11ο μέχρι τον 19ο αιώνα. Οι ακολουθίες για τη Μεγάλη Εβδομάδα ξεκινούν συνήθως γύρω στις οχτώ το βράδυ ενώ για την Ανάσταση η λειτουργία ξεκινά στις έντεκα το βράδυ. Σε όλα τα μοναστήρια και ακόμα περισσότερο εδώ, οι φούστες στις γυναίκες πρέπει να είναι κάτω από το γόνατο ενώ απαγορεύονται οι αμάνικες μπλούζες και στους άνδρες οι βερβμούδες. Άλλο ένα Μνημείο Παγκόσμιας Κληρονομιάς της UNESCO που αξίζει να επισκεφθείτε είναι το μοναστήρι του Αγίου Ιωάννου του Θεολόγου στην Πάτμο, για την ακρίβεια στα μνημεία εντάσσονται επίσης το Σπήλαιο της Αποκάλυψης αλλά και ο οικισμός της Χώρας. Το Μοναστήρι του Αγίου Ιωάννου στην Πάτμο είναι και αυτό ιδανικό για μυσταγωγικές μεγαλοβδομαδιάτικες ακολουθίες και Ανάσταση. Θα το βρείτε χτισμένο σε λόφο, σε θέση τέτοια που « διαφεντεύει» όλη τη χώρα, ενώ τα τείχη του υψώνονται επιβλητικά. Το μοναστήρι χτίστηκε τον 11ο αιώνα από τον Όσιο Χριστόδουλο όταν εκείνος διωγμένος από το όρος Λάτρος έφτασε στην Πάτμο και έχτισε τη μονή. Αξίζει να πάτε από νωρίς για να περάσετε όλη τη Μεγάλη Εβδομάδα στο νησί που τιμά το Πάσχα με έθιμα και θρησκευτικότητα. \n\n\n\n\nISTOCK        \n\n\n Όλη τη μεγάλη εβδομάδα το μοναστήρι τελεί λειτουργίες τόσο το πρωί, γύρω στις οκτώ όσο και το βράδυ στις εννιά. Τη δε Μεγάλη Πέμπτη λαμβάνει χώρα το ιδιαίτερο δρώμενο, η τελετή του Νιπτήρος. Ο ηγούμενος αναπαριστώντας τον Χρηστό πλένει συμβολικά τα πόδια δώδεκα μοναχών στην πλατεία του Δημαρχείου και στη συνέχεια αναπαριστά τη μετάβαση του Ιησού στον κήπο της Γεσθημανής, εκεί όπου ο Ιούδας είχε συνεννοηθεί με τους Ρωμαίους για τον συλλάβουν. Το πρωί της ίδιας μέρας γίνεται και το ευχέλαιο όπου ο παπάς ευλογεί τους πιστούς με λάδι κάνοντας σταυρό στα χέρια και στο πρόσωπο. Σημειώστε πως την Κυριακή του Πάσχα στη λειτουργία της Αγάπης το Ευαγγέλιο διαβάζεται σε εφτά διαφορετικές γλώσσες όπως ρώσικα, αραβικά, γαλλικά, αγγλικά κ.α. Η Μονή Σαγματά απέχει από την Αθήνα περίπου μια ώρα και δέκα λεπτά και από τη Θήβα σχεδόν μισή ώρα. Δεσπόζει πάνω στo όρος Σαγματά σε υψόμετρο 740 μ. που βλέπει όλο τον Θηβαϊκό κάμπο, ανάμεσα σε βελανιδιές, κερασιές και πουρνάρια. Για να τη δείτε θα πρέπει να φτάσετε πολύ κοντά, τίποτα δεν μαρτυρά στη διαδρομή ότι εκεί υπάρχει κάποιο μοναστήρι, ίσως μόνο ένα μικρό άσπρο εκκλησάκι που φαίνεται από μακριά. Ιδρύθηκε από τον Όσιο Κλήμη τον Αθηναίο με χορηγία από τον αυτοκράτορα Αλέξιο Κομνηνό Α’ τον 12ο αιώνα και είναι αφιερωμένη στη Μεταμόρφωση του Σωτήρα. Μάλιστα ο αυτοκράτορας Αλέξιος, με χρυσόβουλό του το 1106 είχε παραχωρήσει ιδιαίτερα προνόμια στο μοναστήρι. Θα παρκάρετε στη μεγάλη αλάνα και θα περπατήσετε το καλντερίμι. Περνώντας τη θολωτή πέτρινη είσοδο θα βρεθείτε σε μια μικρή αυλή στρωμένη με πέτρα και ακριβώς απέναντι θα δείτε την εκκλησία, η είσοδος της οποίας είναι από την άλλη πλευρά. Το εσωτερικό της εκκλησίας αν και μικρό είναι πολύ ατμοσφαιρικό και έχει φοβερή ενέργεια. Ίσως φταίει που ο τόπος συνδυάζει αρχαίες και σύγχρονες θρησκείες, καθώς το καθολικό έχει χτιστεί επάνω στα ερείπια αρχαίου ναού αφιερωμένο στον Υπάτιο Δία. Αν πάτε νωρίς μπορείτε να κατεβείτε το μονοπάτι δίπλα στα βράχια που οδηγεί στη σκήτη του Οσίου Κλήμη. Νότια της μονής σε απόσταση περίπου 150μ. βρίσκεται το παρεκκλήσι του Αγίου Νικολάου πιθανότατα του 16ου αιώνα ενώ στα δυτικά υπάρχει το νεόκτιστο παρεκκλήσι του Οσίου Κλήμεντος με τον τάφο του εκεί κοντά ξεκινά και το μονοπάτι για την σκήτη του. Εδώ φυλάσσονται τμήμα του αγίου ξύλου δώρο του αυτοκράτορα Αλέξιου Ά του Κομνηνού καθώς και η τίμια κάρα του Οσίου Κλήμεντος και ιερά λείψανα πολλών αγίων. Συνήθως οι ακολουθίες της Μεγάλης Εβδομάδας ξεκινούν στις εφτά το απόγευμα και η Ανάσταση στις έντεκα το βράδυ. Η Μονή Παναγίας Εικοσιφοίνισσας είναι από τις αρχαιότερες μονές και γιορτάζει το Πάσχα με μεγάλη κατάνυξη. Θεωρείται δε το παλαιότερο εν ενεργεία μοναστήρι στην Ελλάδα και την Ευρώπη. Θα το βρείτε στις πλαγιές του Παγγαίου όρους σε υψόμετρο 753 μέτρων να περιβάλλεται από υπέροχο πράσινο. Ανήκει στην Μητρόπολη Δράμας ωστόσο βρίσκεται σε έδαφος του νομού Σερρών στα όρια με το νομό Καβάλας. Όσον αφορά στην ιστορία του, αυτή πηγαίνει πολλούς αιώνες πίσω στο χρόνο και δεν υπάρχουν ακριβείς πληροφορίες, ωστόσο πολλές παραδόσεις αναφέρουν πως ιδρυτής είναι ο Άγιος Γερμανός, ο οποίος αφού ασκήτευσε στην Ιερά Μονή Προδρόμου, στον Ιορδάνη ποταμό, ήρθε στην Ελλάδα για να ιδρύσει τη μονή ύστερα από όραμα που είδε, το 518 μ.Χ. \n\n\n\n\nISTOCK        \n\n\n Πρόκειται για μια επιβλητική μονή με όμορφο επίχρυσο ξυλόγλυπτο τέμπλο και Ιερό Βήμα που σώζεται από τον 11ο αιώνα. Η μονή διαθέτει και ξενώνα σε περίπτωση που θέλετε να διανυκτερεύσετε. Το μοναστήρι πήρε το όνομά του από ένα θαύμα που συντελέστηκε κατά τη διαδικασία απεικόνισης της μορφής της Παναγίας πάνω σε ένα ξύλο. Ο Άγιος Γερμανός όταν τελείωσε το εκκλησάκι της μονής πήρε ένα ξύλο για να σχεδιάσει μια εικόνα της Παναγίας, ωστόσο το ξύλο ξαφνικά έσπασε και βγήκε από μέσα του φοινικούν, υπέρλαμπρο δηλαδή, κόκκινο φως και μέσα από αυτό εμφανίστηκε η Παναγία με τον Χριστό, έπειτα από αυτό η μορφή της Παναγίας εντυπώθηκε στο ξύλο, για αυτό και ονομάζεται Εικοσιφοίνισσα από το «εικών + φοίνισσα», επίσης η εικόνα χαρακτηρίζεται και ως αχειροποίητος δηλαδή δεν δεν ζωγραφίστηκε από άνθρωπο. Η Ιερά Μονή Αρκαδίου είναι από τις πολύ αγαπημένες περιπτώσεις για κατανυκτικό Πάσχα. Βρίσκεται στο Ρέθυμνο και ιδρύθηκε από έναν μοναχό ονόματι Αρκάδιο. Το πότε ακριβώς όμως ιδρύθηκε δεν είναι γνωστό, ωστόσο εικάζεται πως ήταν τον 11ο αιώνα. Αρχικά αφιερωμένη στον Άγιο Κωνσταντίνο και την Αγία Ελένη. Το 1578 όμως η μικρή όμως αυτή εκκλησία αντικαταστάθηκε από το ναό που τώρα βλέπουμε σύμφωνα με την επιγραφή που βρίσκεται στη βάση του καμπαναριού. Σε ύφος καστρομονάστηρου οκολοκληρώθηκε αρχές του 17ου αιώνα, μάλιστα τον αιώνα αυτό έγινε πολύ γνωστό κέντρο αντιγραφής χειρογράφων ενώ τον 18ο αιώνα λειτουργούσε ένα ξεχωριστό εργαστήρι κεντήματος που ειδικευόταν στο κέντημα με χρυσή κλωστή. Η μονή όμως έχει γίνει γνωστή και για τους αγώνες ενάντια στους κατακτητές με πιο καταλυτική μάχη αυτή που δόθηκε το 1866. Στη μονή μπορείτε να δείτε την ιστορική Τράπεζα, τα κελαρικά, την πυριτιδαποθήκη ενώ στο χώρο του μοναστηριού λειτουργεί μουσείο που φιλοξενεί μια σειρά από παλιά κειμήλια διαφόρων περιόδων καθώς και μια μικρή Πινακοθήκη. Ο μικρός κήπος με τις λογιών λογιών τριανταφυλλιές στο πίσω μέρος της εκκλησίας αυτή την εποχή μοσχοβολά! \n\n\n\n\nISTOCK        \n\n\n Το μοναστήρι του Αγίου Γεωργίου Φενεού απέχει περίπου 1,5 ώρα από τα Καλάβρυτα και άλλο τόσο από την Τρίπολη και την Κόρινθο. Φωλιάζει στα 950 μ. υψόμετρο σε έναν κατάφυτο λόφο από έλατα, δρύες και μαυρόπευκα πάνω από τη Λίμνη Δόξα στην ορεινή Κορινθία. Το αρχικό μοναστήρι που ιδρύθηκε τον 14ο αιώνα, βρισκόταν σε χαμηλότερη τοποθεσία στη θέση Παλαιομονάστηρο πιο κοντά στη λίμνη αλλά εξαιτίας των συνεχών καταστροφών από πλημμύρες εγκαταλείφθηκε και χτίστηκε εκ νέου το 1693 στη σημερινή του τοποθεσία, η οποία είναι πραγματικά μοναδική. Σε αυτό το απομονωμένο σημείο μέσα στο δάσος το μοναστήρι είναι από τα καλύτερα μέρη για να έρθετε σε επαφή με τον Θεό. Στο καθολικό δεσπόζει ένα εντυπωσιακό επιχρυσωμένο ξυλόγλυπτο τέμπλο του 1762 ενώ το εσωτερικό του διακοσμείται με σπάνιες τοιχογραφίες του 18ου με σαφής επιρροές από την Κρητική Σχολή. Εντυπωσιακός και ο ξύλινος πολυέλαιος στα πρότυπα του Άγιου Όρους. Πρόκειται για μια ιστορική μονή με ενεργό ρόλο στην Ελληνική επανάσταση του 1821, καθώς εδώ είχε το αρχηγείο της η Φιλική Εταιρεία ενώ γινόντουσαν οι συνελεύσεις για την οργάνωση της επανάστασης με την παρουσία οπλαρχηγών και επικεφαλής τον Θεόδωρο Κολοκοτρώνη. Το μοναστήρι είναι ανοιχτό για το κοινό για τις ακολουθίες της Μεγάλης Εβδομάδας και την Ανάσταση, ωστόσο καλό θα είναι να καλέσετε πριν το επισκεφθείτε. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Bizare - Στέλιος Φαϊτάκης: Το ντοκιμαντέρ του NEWS 24/7 για την γκραφίτι περίοδο του σπουδαίου εικαστικού",
        "body": "Ο Στέλιος Φαϊτάκης, ένας από τους πιο σημαντικούς σύγχρονους Έλληνες εικαστικούς, έφυγε από τη ζωή τον Οκτώβριο του 2023. Ήταν μόλις 47 ετών, όμως είχε προλάβει να παρουσιάσει έργα του στις μεγαλύτερες γκαλερί και εκθέσεις του κόσμου. Ένας μικρότερος κύκλος ανθρώπων γνωρίζει ότι ο Φαϊτάκης είχε ξεκινήσει στα μέσα της δεκαετίας του ‘90 ως graffiti writer. Ήταν ο άνθρωπος πίσω από την περίφημη υπογραφή Bizare. Για εκείνη ακριβώς την περίοδο, που ενδεχομένως εξηγεί τη μετέπειτα σύντομη μεν, όμως μυθική διαδρομή του, μίλησαν στο NEWS24/7 o εικαστικός και skater Billy Gee, ο μεγάλος graffiti writer Jasone των SGB και η εικαστικός Ρένα Παπασπύρου, από το εργαστήριο της οποίας είχε αποφοιτήσει ο Φαϊτάκης στην Ανώτατη Σχολή Καλών Τεχνών. «Τίποτα. Θέλαμε να αφήσουμε τα πάντα βαμμένα. Μέχρι και τα πεζοδρόμια να βάψουμε».\nJasone – SGB ΔΗΜΟΣΙΟΓΡΑΦΙΚΗ ΕΡΕΥΝΑ – ΠΑΡΑΓΩΓΗ: ΚΩΣΤΑΣ ΚΟΥΚΟΥΜΑΚΑΣ ΣΚΗΝΟΘΕΣΙΑ – ΜΟΝΤΑΖ: ΔΗΜΗΤΡΗΣ ΚΟΥΛΕΛΗΣ ART DIRECTOR: ΓΡΗΓΟΡΗΣ ΚΟΛΛΑΡΟΣ MOTION DESIGNER: ΣΜΑΡΩ ΣΑΧΠΑΖΙΔΟΥ EDITORIAL DIRECTOR: ΣΤΑΥΡΟΣ ΔΙΟΣΚΟΥΡΙΔΗΣ SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Instagram | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Η κλιματική κρίση στο πιάτο σου",
        "body": "Βρεθήκαμε στο πρώτο “Panda Café” που διοργάνωσε το WWF Ελλάς με κεντρικό θέμα τη βιώσιμη διατροφή και η ανάγκη να αλλάξουμε όσα μπαίνουν στο πιάτο μας είναι πιο απαραίτητη από ποτέ. Κάθε νέα χρονιά σπάει το ρεκόρ υψηλών θερμοκρασιών που κατείχε η προηγούμενη, οι χειμερινοί μήνες γίνονται όλο και πιο θερμοί, οι ωκεανοί υπερθερμαίνονται, οι πάγοι λιώνουν και η κλιματική κρίση είναι πάντα εκεί για να μας θυμίζει πως η φύση δεν μας “εκδικείται” έτσι απλά. Αν μέσα σε όλα αυτά σκεφτούμε πως η κλιματική κρίση δεν είναι μόνο οι θερμοκρασίες ρεκόρ και οι χειμώνες που δεν είναι χειμώνες αλλά μάς χωρίζουν μόνο λίγα εκατοστά καθημερινά, δηλαδή στο πιάτο μας, τότε η κατάσταση είναι σίγουρα ανησυχητική. Το NEWS 24/7 βρέθηκε στο πρώτο “Panda Café” που διοργάνωσε στο Κέντρο Πολιτισμού Ίδρυμα Σταύρος Νιάρχος το WWF με κεντρικό θέμα τη βιώσιμη διατροφή που συνδέεται με το ευρωπαϊκό πρόγραμμα Eat4Change και αν κάτι είναι πιο ξεκάθαρο από ποτέ είναι πως η τροφή μας συνδέεται άρρηκτα με την κλιματική κρίση. \n\n Πώς μπορούν οι νέοι να βελτιώσουν ή και να αλλάξουν τις διατροφικές τους συνήθειες; Τι εμπόδια συναντούν στην καθημερινότητά τους που τους απομακρύνουν από τα βιώσιμα τρόφιμα; Θα μπορούσε η πολιτεία να εφαρμόσει ορισμένα μέτρα και κίνητρα ώστε να ενθαρρύνουν τους νέους να στραφούν σε πιο υγιεινές επιλογές για να επωφεληθεί η ατομική τους υγεία και ταυτόχρονα να μειωθεί το αποτύπωμα του φαγητού μας που συνδέεται με την κλιματική κρίση; \n\n Αυτά ήταν μερικά από τα ερωτήματα που απαντήθηκαν κατά τη διάρκεια της εκδήλωσης, όπου σε τέσσερα τραπέζια όσα και οι θεματικοί άξονες, νέοι συζήτησαν με πολιτικούς προτείνοντας λύσεις στα μείζονα ζητήματα της βιώσιμης διατροφής στη χώρα μας. \n\n Το κόστος βιώσιμων τροφίμων, η διαθεσιμότητα των βιώσιμων τροφίμων, η πληροφόρηση των καταναλωτών και οι πράσινες δημόσιες προμήθειες ήταν οι θεματικοί άξονες πάνω στους οποίους έγινε η συζήτηση, με τον ΓΓ Εμπορίου και Προστασίας Καταναλωτή του υπ. Ανάπτυξης, Σωτήρη Αναγνωστόπουλο, τον βουλευτή και τομεάρχη περιβάλλοντος και ενέργειας του ΣΥΡΙΖΑ-ΠΣ, Μίλτο Ζαμπάρα και τον ευρωβουλευτή των Πρασίνων & Γραμματέας του ΚΟΣΜΟΥ, Πέτρο Κόκκαλη να συνομιλούν με τους νέους. Ένα από τα στοιχεία που έδειξαν έντονα οι έρευνες του Eat4Change είναι η έλλειψη ενημέρωσης αλλά και εκπαίδευσης σε θέματα που αφορούν τη βιώσιμη διατροφή και τα συστήματα τροφίμων, καθώς πολλοί νέοι μπερδεύονταν και δεν καταλάβαιναν πώς γίνεται η σύνδεση κλιματικής κρίσης – διατροφής. Στο τραπέζι για την πληροφόρηση των καταναλωτών, ένα από τα ερωτήματα που έθεσαν οι νέοι στον κ. Αναγνωστόπουλο ήταν το κατά πόσο θα μπορούσε να δημιουργηθεί μία ετικέτα με σκορ υγείας και ταυτόχρονα ένα σκορ για το κατά πόσο ένα τρόφιμο είναι βιώσιμο για τον πλανήτη, με την ετικέτα να αφορά τόσο τυποποιημένα προϊόντα όσο και φρούτα και λαχανικά. \n\n Για παράδειγμα, ένα αβοκάντο από το Μεξικό ή βατόμουρα από το Περού, λόγω της απόστασης που διανύουν και του περιβαλλοντικού αποτυπώματος που αφήνουν, να αναγράφεται το αντίστοιχο σκορ. Ο κ. Αναγνωστόπουλος επισήμανε πως η πληροφόρηση των καταναλωτών είναι ένα γενικό πρόβλημα, κάτι που σχετίζεται όπως είπε, με τα πάρα πολλά διαφορετικά σήματα και επισημάνσεις τα οποία αντί να ενημερώνουν, καταλήγουν να μπερδεύουν περισσότερο. “Αυτό που λείπει από τους καταναλωτές στην Ελλάδα, πέρα από το price discovery, είναι και τι προϊόντα υπάρχουν στην αγορά. Όταν οι καταναλωτές μάθουν τι προϊόντα υπάρχουν και ποιες είναι οι τιμές τους, τότε προφανώς εκεί θα αρχίσουν να αγοράζουν με τη λογική ότι θέλω να αγοράσω κάτι το οποίο είναι καλύτερο μεν για μένα, καλύτερο για το περιβάλλον, αλλά και σε μία τιμή που θα είναι λογική“, δήλωσε ο ΓΓ Εμπορίου και Προστασίας Καταναλωτή. Αντ’ αυτού υπάρχουν ακόμη πολλοί “μύθοι” και υπάρχουσες προκαταλήψεις που αφορούν την τροφή μας που εμποδίζουν την υιοθέτηση πιο βιώσιμων συμπεριφορών. Σε συνδυασμό με την αύξηση της παχυσαρκίας όπου ο Οργανισμός Οικονομικής Συνεργασίας και Ανάπτυξης (ΟΟΣΑ) στην έκθεση “Ελλάδα: Προφίλ Υγείας 2023” αναφέρει το 28% των νέων 15 ετών και άνω (κυρίως αγόρια) ήταν υπέρβαροι ποσοστό υψηλότερο από τις άλλες ευρωπαϊκές χώρες και αυξημένο από την προηγούμενη μελέτη για το 2018 (22%). Εκτός από την ουσιαστική ευαισθητοποίηση για τη σημασία και τα οφέλη μιας υγιεινής βιώσιμης διατροφής, που κρίνεται αναγκαία, αλλά και τη σωστή πληροφόρηση, η οποία μπορεί να οδηγήσει και σε αυξημένη ζήτηση βιώσιμων εναλλακτικών, πώς θα μπορούσαν οι νέοι καταναλωτές να ενημερωθούν για τα βιώσιμα τρόφιμα και τη βιώσιμη διατροφή; Η επικοινωνιακή προβολή βιώσιμης διατροφής και οι ετικέτες πιστοποιημένων βιώσιμων τροφίμων είναι δύο από τις προτάσεις που αναφέρθηκαν στο συγκεκριμένο τραπέζι. Αφ’ ενός η προβολή του αντίκτυπου της διατροφής στην ατομική υγεία και στην υγεία του πλανήτη θα μπορούσε να επιτευχθεί με α) επικοινωνιακές καμπάνιες για να μάθουν οι νέοι τι είναι βιώσιμα τρόφιμα, το διττό όφελος στην υγεία τους και στο περιβάλλον, σύνδεση καλής διατροφής με αθλητισμό για να καταρριφθεί ο μύθος που συνδέει την κρεατοφαγία με την μυϊκή ενδυνάμωση και β) βιωματικές δράσεις σε σχολεία και πανεπιστήμια ώστε με διασκεδαστικό και συμμετοχικό τρόπο να μάθουν τα οφέλη της βιώσιμης και της μεσογειακής διατροφής. Πιθανοί τρόποι εφαρμογής είναι: Όσον αφορά τις ετικέτες, αυτές θα αποτελούσαν μία λύση για ορθή και πληρέστερη σήμανση των τροφίμων ώστε οι καταναλωτές να μπορούν άμεσα να κατανοήσουν τον περιβαλλοντικό τους αντίκτυπο και να κάνουν “ενημερωμένες” αγορές. Συγκεκριμένα θα ήταν θεμιτό: \n\n Στο επόμενο τραπέζι του “Panda Cafe” τέθηκε το ζήτημα του κόστους των βιώσιμων τροφίμων με τους νέους να θέτουν ερωτήματα και προτάσεις στον γραμματέα του ΚΟΣΜΟΣ και ευρωβουλευτή των Πρασίνων, Πέτρο Κόκκαλη σχετικά με το τι θα μπορούσε να εφαρμοστεί ώστε τα βιώσιμα τρόφιμα να είναι πιο οικονομικά και να θωρακιστεί η τιμή τους σε χαμηλά επίπεδα για να είναι προσβάσιμα σε όλους και κυρίως στους νέους. \n\n Όπως είπαν οι νέοι στον κ. Κόκκαλη, ένα “ειδικό καλάθι” που θα περιελάβανε βιολογικά προϊόντα, λαχανικά και όσπρια, θα αποτελούσε όχι μόνο ένα ουσιαστικό μέτρο κατά της ακρίβειας αλλά και ένα συμβολικό, καθώς το κράτος θα έδινε το παράδειγμα στη νέα γενιά ότι η βιώσιμη και σωστή διατροφή περιέχει λιγότερο κρέας και περισσότερα λαχανικά και όσπρια και είναι φτηνή και όχι ακριβή, όπως νομίζουν πολλοί. Ο γραμματέας του ΚΟΣΜΟΣ έθιξε το ζήτημα της κοστολόγησης του φαγητού και την αλυσίδα αξίας, παραθέτοντας στοιχεία από την έκθεση της Διεθνούς Οργάνωσης Τροφίμων και Γεωργίας (Food and Agriculture Organization of the United Nations), με τίτλο “The Hidden Cost of Food“, το οποίο το υπολογίζουν στα 12,3 τρισεκατομμύρια δολάρια τον χρόνο, το οποίο όπως είπε, “έρχεται από ένα τεράστιο κόστος που δημιουργείται στην κοινωνία από τον τρόπο παραγωγής του φαγητού και από τη χρήση φυτοφαρμάκων και άλλων καρκινογόνων ουσιών που συμβάλλουν στη ρύπανση και άρα και στη δημόσια υγεία. Από τη μία πλευρά έχουμε τη διατροφή να είναι ξεκάθαρα πλέον ο νούμερο ένα παράγοντας μη μεταδιδόμενων ασθενειών στην ΕΕ (παιδική παχυσαρκία, διαβήτης, καρκίνος) και το κόστος αυτό δεν ενσωματώνεται στην κακή διατροφή που αγοράζουμε. Όλο αυτό το κομμάτι του πραγματικού κόστους του φαγητού διατρέχει όλο το οικονομικό μας σύστημα και λέγεται ‘εξωτερικό κόστος‘“. \n\n Πρόσφατες έρευνες που έγιναν στο πλαίσιο του προγράμματος Eat4Change έδειξαν ότι πολλοί ερωτηθέντες συχνά δεν επιλέγουν βιώσιμα τρόφιμα λόγω του υψηλού κόστους. Αντίθετα τις περισσότερες φορές προτιμάνε την πιο οικονομική επιλογή (που συχνά συνδέεται με το μεγαλύτερο οικολογικό αποτύπωμα). Το Ευρωπαϊκό Κέντρο Καταναλωτή αναφέρει το υψηλό κόστος των βιώσιμων τροφίμων ως το κυριότερο εμπόδιο των Ευρωπαίων καταναλωτών. Στο Ειδικό Ευρωβαρόμετρο 505, περίπου το 50% από τους Ευρωπαίους ερωτηθέντες δήλωσαν ότι αν υπήρχαν διαθέσιμα βιώσιμα τρόφιμα σε προσιτές τιμές θα τους ήταν πιο εύκολο να υιοθετήσουν μια πιο υγιεινή και πιο φιλική προς τον πλανήτη διατροφή. Για τους νέους, όπως δείχνουν οι έρευνες, το πρόβλημα είναι ακόμα πιο έντονο καθώς συχνά έχουν περιορισμένο προϋπολογισμό για το φαγητό τους, με αποτέλεσμα η τιμή των τροφίμων να είναι ο κύριος παράγοντας που επηρεάζει την επιλογή τους κι έτσι απλά καταλήγουν συνήθως στη φθηνότερη λύση. Πώς θα μπορούσε να αλλάξει αυτό; Οι νέοι πρότειναν: Σε μια άυλη κάρτα να πιστώνεται ένα συγκεκριμένο ποσό για αγορά συγκεκριμένων βιώσιμων προϊόντων (όπως εποχικά και τοπικά φυτικά προϊόντα και τρόφιμα, και βιολογικά προϊόντα) η οποία θα χρησιμοποιείται σε καταστήματα τροφίμων και λιανικής. Θα αποτελέσει ένα σημαντικό κίνητρο για να δελεάσει καταναλωτές αλλά και επιχειρήσεις, ενώ η ενσωμάτωση στην καθημερινότητα θα είναι εύκολη, καθώς αποτελεί μια ήδη γνωστή συνήθεια. Επιπλέον, μέσω της κρατικής δράσης και κινητοποίησης διάφορων τομέων, μπορεί να συμβάλλει στην καλύτερη αντίληψη του προβλήματος αφού ο καταναλωτής θα νιώσει ότι γίνεται μέρος της λύσης, ενώ η εν λόγω πρακτική είναι εύκολο να απευθύνεται μόνο στους νέους, που συνήθως δυσκολεύονται περισσότερο στην υιοθέτηση μιας βιώσιμης διατροφής λόγω περιορισμένων πόρων. Προτάθηκε στο ήδη υπάρχον καλάθι του νοικοκυριού να συμπεριληφθούν φρέσκα εποχικά και τοπικά φρούτα, λαχανικά και όσπρια, καθώς και βιολογικά προϊόντα, ώστε να γίνουν αυτές οι κατηγορίες προϊόντων περισσότερο προσβάσιμες επιλογές για τους καταναλωτές. Ως αποτέλεσμα, τα βιώσιμα προϊόντα θα προσελκύουν περισσότερο τους καταναλωτές, χωρίς να αποκλείονται από τα καθημερινά ψώνια λόγω κόστους. Εδώ μπορούν να συμπεριληφθούν και τα προϊόντα που δεν καταλήγουν στο ράφι λόγω αισθητικών κριτηρίων και να μειωθεί έτσι και η σπατάλη τροφίμων. \n\n Ένα ακόμα σημαντικό ζήτημα που αναδείχθηκε τόσο από την πρόσφατη έρευνα σε νέους αλλά και από τις δημοσκοπήσεις που γίνονται τα τελευταία 3 χρόνια για τους σκοπούς του προγράμματος Eat4Change είναι αυτό της ελλιπούς διαθεσιμότητας βιώσιμων τροφίμων. Παρόλο που υπάρχουν βιολογικές αγορές σε αρκετά σημεία της χώρας και κάποια σχολεία ή πανεπιστήμια μπορούν να προσφέρουν στους μαθητές/φοιτητές επιλογές χορτοφαγικές ή/και βιολογικής προέλευσης, η διαθεσιμότητα όμως αυτών των προϊόντων παραμένει πρόβλημα. Από τις αλυσίδες τροφίμων μέχρι τους χώρους εστίασης είτε δεν υπάρχουν καθόλου είτε οι επιλογές των βιώσιμων τροφίμων είναι περιορισμένες. Τι θα ήθελαν οι νέοι να εφαρμοστεί ώστε τα βιώσιμα τρόφιμα να υπάρχουν σε μεγαλύτερη διαθεσιμότητα; \n\n Τα βιώσιμα τρόφιμα και οι υγιεινές επιλογές να τοποθετούνται σε ορατή θέση (για παράδειγμα στην είσοδο των καταστημάτων τροφίμων) ώστε να ενισχυθούν η προσβασιμότητα και η επιλεξιμότητα των βιώσιμων τροφίμων και να περιοριστεί η προβολή των ανθυγιεινών τροφίμων. Δημιουργία βιώσιμου μενού περιορίζοντας τα junk food, αλλαντικά, σοκολατούχα. Η διάθεση περισσότερων επιλογών σε φρούτα, λαχανικά είτε φρέσκα είτε μαγειρεμένα σε πιο ελκυστικές παρασκευές θα δώσει το κίνητρο στους νέους να επιλέγουν τρόφιμα με μικρότερο αποτύπωμα τόσο στην ατομική υγεία όσο και στο περιβάλλον. Αυτό το μέτρο θα πρέπει να συνδυαστεί με βιωματική εκπαίδευση, ώστε οι αγοραστές να μάθουν για τα οφέλη των βιώσιμων τροφίμων. Σε κάποιες από τις φάσεις της ζωής μας έχουμε λάβει φαγητό από τους κρατικούς φορείς όπως βρεφικούς σταθμούς, τα νηπιαγωγεία, τα σχολεία, τα πανεπιστήμια μέχρι το στρατό και τα νοσοκομεία. Τι προδιαγραφές όμως πληρούν τα τρόφιμα που επιλέγουν οι φορείς; Σύμφωνα με τη Συμμαχία για την Ευρωπαϊκή Διατροφική Πολιτική, τον Παγκόσμιο Οργανισμό Υγείας και τη Διεθνή Οργάνωση Τροφίμων και Γεωργίας (FAO) η αγοραστική δύναμη του δημόσιου τομέα είναι τόσο μεγάλη, που αν διοχετευθεί ορθά μπορεί να επιφέρει σημαντικές αλλαγές προς όφελος ενός βιώσιμου και δίκαιου διατροφικού συστήματος. \n\n Οι βιώσιμες δημόσιες συμβάσεις για τρόφιμα μπορούν να επηρεάσουν τόσο την κουλτούρα και την κατανάλωση όσο και την παραγωγή τροφίμων, επιφέροντας πολλά οφέλη στην κοινωνία, την οικονομία και το περιβάλλον. Στην Ελλάδα οι δημόσιες προμήθειες για τρόφιμα και υπηρεσίες τροφοδοσίας πραγματικά διαθέτουν μεγάλο οικονομικό εκτόπισμα. Μόλις το 2021 για υπηρεσίες σχολικών γευμάτων καταγράφηκαν συμβάσεις αξίας 144 εκ. ευρώ, για υπηρεσίες παροχής γευμάτων για λογαριασμό του Υπουργείου Μετανάστευσης και Ασύλου καταγράφηκαν συμβάσεις αξίας 433 εκ. ευρώ, ενώ επιπρόσθετα καταγράφηκαν άλλες 197 συμβάσεις για υπηρεσίες εστιατορίου και παροχής φαγητού αξίας 46 εκ. ευρώ. Τι θα ήθελαν οι νέοι να εφαρμοστεί ώστε τα βιώσιμα τρόφιμα να ενταχθούν στις δημόσιες πράσινες προμήθειες και να προάγουν ένα πιο υγιεινό τρόπο διατροφής; Εφαρμογή των πράσινων κριτηρίων της Ευρωπαϊκής Επιτροπής σε κρατικό επίπεδο που θα προωθούν τη μείωση του οικολογικού αποτυπώματος των προμηθειών σε δημόσιες δομές και οργανισμούς με -μεταξύ άλλων βελτίωση της διαθεσιμότητας βιώσιμων τροφίμων αλλά και περισσότερες επιλογές δίνοντας έμφαση στα εγχώρια προϊόντα (φρούτα, λαχανικά, όσπρια). \n\n Προτεινόμενοι τρόποι εφαρμογής: Καταγράφοντας τις ποσότητες και τα είδη τροφίμων που καταλήγουν στα απορρίμματα θα εξεταστούν τυχόν αλλαγές στο μενού και στον τρόπο που παρασκευάζονται τα γεύματα με στόχο αυτά να είναι πιο ελκυστικά και να καταναλώνονται από περισσότερους λήπτες. Στην κατεύθυνση αυτή χρειάζεται επίσης να υπάρχουν οι σωστοί καφέ κάδοι και να γίνεται σωστά η ανακύκλωση και η κομποστοποίηση. \n\n Η συνολική αποτίμηση επί των προτάσεων είναι πως για την αποτελεσματική εφαρμογή τους οφείλουν να συνδυαστούν με επιπλέον πολιτικές για την ολιστική αντιμετώπιση του προβλήματος, όπως ενθάρρυνση στο λιανικό εμπόριο, η θέσπιση ενός κοινού (ίσως και ευρωπαϊκού) σήματος για τα βιώσιμα προϊόντα, καθετοποίηση του τρόπου παραγωγής για τη μείωση του κόστους σε όλα τα στάδια, και φυσικά σύμπραξη περισσότερων κρατικών και ιδιωτικών φορέων αλλά και αλλαγή κουλτούρας των καταναλωτών. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Τηλεοπτικά Νέα - Τηλεόραση | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Εισροή 318 εκατομμυρίων USDT στο Ethereum – Τι σημαίνει αυτό;",
        "body": "Η αγορά κρυπτονομισμάτων αποτελεί ένα δυναμικό οικοσύστημα όπου κάθε κίνηση, όσο μικρή και αν είναι, μπορεί να επηρεάσει σημαντικά το συνολικό συναίσθημα και τις τάσεις, σε διάφορα περιουσιακά στοιχεία Πρόσφατα, ένα σημαντικό γεγονός τράβηξε την προσοχή της κοινότητας crypto και συγκεκριμένα μια μαζική εισροή 318 εκατομμυρίων USDT στο Ethereum. Τι σημαίνει όμως αυτό για την τιμή του Ethereum (ETH) και πώς μπορεί να διαμορφώσει την αγορά τις επόμενες ημέρες; Αγοράστε $DOGEVERSE εδώ Σύμφωνα με στοιχεία από το Lookonchain, ένα εντυπωσιακό ποσό σε USDT μετακινήθηκε από το treasury wallet της Tether σε ανταλλακτήρια που λειτουργούν στο δίκτυο Ethereum. Αυτή η εισροή, συνολικού ύψους 318 εκατομμυρίων δολαρίων, μπορεί να φέρει σημαντικές αλλαγές στην τιμή του Ethereum και γενικά στην αγορά κρυπτονομισμάτων. Συγκεκριμένα, τα αποθέματα της Tether στο Ethereum έχουν μειωθεί σημαντικά, αφού σήμερα κατέχει μόλις 124 εκατομμύρια USDT. Οι επιπτώσεις της προαναφερόμενης εισροής κεφαλαίων σίγουρα είναι θετικές για το δεύτερο μεγαλύτερο κρυπτονόμισμα στον κόσμο. Ειδικότερα: \n\n Ενώ η εισροή USDT στα ανταλλακτήρια Ethereum φέρει μια μεγάλη αισιοδοξία στους επενδυτές, είναι σημαντικό να παραμείνουμε προσεκτικοί όσον αφορά τους πιθανούς κινδύνους. Άλλωστε, οι μεγάλες μετακινήσεις stablecoin όπως το USDT, μπορεί μερικές φορές να συνδέονται με τακτικές χειραγώγησης της αγοράς. Το γεγονός της εισροής κεφαλαίων στα ανταλλακτήρια του ETH σίγουρα βελτίωσε το συναίσθημα πολλών επενδυτών γύρω από το κρυπτονόμισμα. Μάλιστα, η τιμή του Ethereum άρχισε να σημειώνει μια ανοδική πορεία, με το κλίμα της αγοράς να είναι αισιόδοξο για τις επενδύσεις. Φυσικά, το ανωτέρω γεγονός δεν είναι το μόνο που επηρεάζει την αγορά αυτή τη στιγμή. Με το Bitcoin Halving να έχει σχεδόν φτάσει, αρκετοί είναι οι επενδυτές που θέλουν να προλάβουν το επόμενο bull run κρυπτονομισμάτων και να επωφεληθούν από σημαντικά κέρδη. Μάλιστα, πέρα από το Bitcoin και το Ethereum, βλέπουμε μια ιδιαίτερα αυξημένη ζήτηση και στα καλύτερα meme coins, είτε πρόκειται για εδραιωμένα έργα όπως το Dogecoin και το Shiba Inu, είτε για νέα κρυπτονομίσματα που ξεκινούν τώρα την πορεία τους στον  χώρο. Αναλύοντας λίγο τις τάσεις στα κοινωνικά δίκτυα και τις συζητήσεις μεταξύ των επενδυτών της αγοράς crypto, εντοπίσαμε δύο νέα meme coins τα οποία φαίνεται να προσελκύουν έντονο επενδυτικό ενδιαφέρον τις τελευταίες ημέρες. Αν και τα δύο αυτά έργα βρίσκονται ακόμη σε αρχικό στάδιο, οι πρώτες ενδείξεις σίγουρα είναι αρκετά αισιόδοξες για την μελλοντική τους πορεία. \n\n Το Dogeverse αποτελεί ένα multi-chain meme coin το οποίο κυκλοφορεί σε όλα τα μεγάλα blockchains. Αυτό σημαίνει ότι οι ενδιαφερόμενοι μπορούν να το βρουν τόσο στο Ethereum, όσο και σε άλλες δημοφιλείς αλυσίδες όπως το BNB και το MATIC. Πέραν του ότι το συγκεκριμένο κρυπτονόμισμα σχηματίζει μια θερμή κοινότητα γύρω από τα memes με τον χαρακτήρα doge, προσφέρει και τη δυνατότητα παθητικών ανταμοιβών μέσω του πονταρίσματος των token του. Κάτι που έχει οδηγήσει σε μια συγκέντρωση κεφαλαίων στην προπώληση η οποία ξεπερνάει τα 7 εκατομμύρια δολάρια. Αγοράστε $DOGEVERSE εδώ \n\n Ένα επίσης δημοφιλές meme coin το οποίο ολοκληρώνει σύντομα την προπώλησή του στο Solana blockchain, είναι το Slothana. Έχοντας συγκεντρώσει πάνω από 10 εκατομμύρια δολάρια σε σύντομο χρονικό διάστημα, το meme coin αυτό παρουσιάζει εξαιρετικές προοπτικές ανόδου. Μάλιστα, το έργο έχει ήδη καταφέρει να αποκτήσει αρκετούς υποστηρικτές στα κοινωνικά δίκτυα. Οι ενδιαφερόμενοι μπορούν να συμμετάσχουν στο presale μέχρι τις 29 Απριλίου, ακολουθώντας στη συνέχεια η επίσημη κυκλοφορία του κρυπτονομίσματος στα αποκεντρωμένα ανταλλακτήρια. Αγοράστε $SLOTH εδώ Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Μπλόκο στους Σπαρτιάτες για τις ευρωεκλογές",
        "body": "Υπόμνημα κατά της συμμετοχής των Σπαρτιατών στις ευρωεκλογές θα καταθέσει η ΝΔ, αλλά και το ΠΑΣΟΚ και η Νέα Αριστερά, ενώ αναμένεται η δικαστική απόφαση για τις 12 έδρες στη Βουλή. Ο πρωθυπουργός, Κυριάκος Μητσοτάκης, προανήγγειλε κατά την τελευταία συνέντευξη του (Ant1) ότι η Νέα Δημοκρατία θα καταθέσει υπόμνημα στον Άρειο Πάγο κατά της συμμετοχής του κόμματος των Σπαρτιατών στις ευρωεκλογές του Ιουνίου. Το υπόμνημα θα κατατεθεί στις 20 Απριλίου, με το που θα “ανοίξει” η δυνατότητα για τη σχετική διαδικασία και θα βασίζεται σύμφωνα με πληροφορίες καταρχήν στις δηλώσεις του Βασίλη Στίγκα όσον αφορά στον ρόλο του καταδικασθέντα για συμμετοχή στην εγκληματική οργάνωση Χρυσή Αυγή, Ηλία Κασιδιάρη. Υπενθυμίζεται άλλωστε ότι η εισαγγελέας του Αρείου Πάγου, Γεωργία Αδειλίνη, έχει παραγγείλει ποινική δίωξη κατά Κασιδιάρη και άλλων 12 ατόμων, μεταξύ των οποίων και 11 βουλευτές που εξελέγησαν με τους Σπαρτιάτες. Η ανώτατη εισαγγελική λειτουργός που διενήργησε την προκαταρκτική εξέταση, έχει καταλήξει -κατά πληροφορίες- ότι ο Ηλ. Κασιδιάρης ενώ ήταν έγκλειστος λόγω της καταδίκης του για την εγκληματική οργάνωση της Χρυσής Αυγής, υπήρξε ο πραγματικός αρχηγός των Σπαρτιατών και καθοδηγητής των υποψηφίων βουλευτών με τους οποίους είχε συχνές επαφές. Ενώ εκκρεμεί η απόφαση του Εκλογοδικείου για τη νομιμότητα της συμμετοχής των Σπαρτιατών στη Βουλή και άρα για το τι θα γίνει με τις 12 συνολικά έδρες που είχαν κερδίσει στις εθνικές εκλογές του Ιουνίου 2023. Η απόφαση του Εκλογοδικείου αναμένεται από τα μέσα Απριλίου μέχρι τέλη Ιουνίου. Αντίστοιχο υπόμνημα έχει προαναγγείλει ότι θα καταθέσει και το ΠΑΣΟΚ, ενώ σύμφωνα με πληροφορίες σε ανάλογη κίνηση θα προβεί και η Νέα Αριστερά. Ο κ. Μητσοτάκης είχε εκφράσει πάντως την ελπίδα ότι και άλλα κόμματα θα στήριζαν την ένσταση της ΝΔ. Όλες βεβαίως οι ενστάσεις που θα κατατεθούν αναμένεται να έχουν πάνω κάτω το ίδιο σκεπτικό. Καθώς δε οι ενστάσεις θα στηρίζονται στη νομοθεσία που είχε περάσει η κυβέρνηση τον Απρίλιο του 2023 για να “μπλοκάρει” το κόμμα Έλληνες ΓΤΠ του Κασιδιάρη, η ΝΔ υποστηρίζει ότι εκ των υστέρων αυτή η νομοθετική πρωτοβουλία δικαιώνεται, δεδομένου άλλωστε ότι η υπόθεση εξετάζεται ήδη από το Ανώτατο Δικαστήριο. Υπενθυμίζεται βέβαια ότι ο νόμος δεν είχε εμποδίσει τους Σπαρτιάτες να κατέβουν και να μπουν στη Βουλή. Ωστόσο αναμένεται ότι το Εκλογοδικείο θα ακυρώσει τη συμμετοχή τους στη Βουλή. Τι θα γίνει με τις 12 έδρες που είχαν κερδίσει οι Σπαρτιάτες τον Ιούνιο του 2023 (καθώς θα χάσουν φυσικά τις έδρες τους και οι βουλευτές που εν τω μεταξύ έχουν ανεξαρτητοποιηθεί) είναι ανοιχτό. Η επικρατούσα επιστημονικά άποψη είναι πως θα έπρεπε να γίνουν επαναληπτικές εκλογές στις 12 περιφέρειες, όπου είχαν βγάλει βουλευτή οι Σπαρτιάτες. Πρόκειται συγκεκριμένα για τις περιφέρειες Α’ Αθηνών, Β’ Πειραιά, Βορείου και Δυτικού Τομέα Αθήνας, Ανατολικής Αττικής, Αιτωλοακαρνανίας, Ηρακλείου, Α’ και Β’ Θεσσαλονίκης και Λάρισας. Καθώς όμως σε αυτή την περίπτωση θα εφαρμοζόταν ένα ιδιότυπο εκλογικό σύστημα (πλειοψηφικό ως μονοεδρικές) με υποβολή υποψηφιοτήτων εξαρχής, το σενάριο αυτό παρουσιάζει πρακτικές δυσκολίες. Σημειωτέον επίσης ότι με βάση τον ισχύοντα εκλογικό νόμο του 2020 οι έδρες κατανέμονται καταρχήν με βάση τα πανελλαδικά ποσοστά των κομμάτων και κατόπιν ανά περιφέρεια, ως εκ τούτου σε ορισμένες περιφέρειες οι Σπαρτιάτες έχουν πάρει έδρα χωρίς να έχουν και το μεγαλύτερο ποσοστό τους εκεί. Στελέχη όπως ο Άδωνις Γεωργιάδης θεωρούν πάντως ότι με επαναληπτικές εκλογές θα ωφελούνταν η ΝΔ, καθώς λογικά με βάση τις δημοσκοπήσεις θα κέρδιζε τις περισσότερες αν όχι όλες από τις 12 έδρες. Υπάρχουν όμως και φωνές που λένε ότι δεν είναι ώρα για να μετρήσει δυνάμεις η ΝΔ, καθώς και ότι υπάρχει ο κίνδυνος στις περιφέρεις όπου θα στηθούν δύο κάλπες, οι ψηφοφόροι να επιλέξουν πιο εύκολα ψήφο διαμαρτυρίας στις ευρωεκλογές. Επομένως δεν είναι απίθανο και το σενάριο της ανακατανομής των εδρών σε όλα τα κόμματα ανάλογα με την εκλογική τους δύναμη. Και πάλι βέβαια η ΝΔ θα κερδίσει επιπλέον έξι έδρες, ενώ τρεις αναμένεται να πάρει ο ΣΥΡΙΖΑ και από μία ΠΑΣΟΚ, ΚΚΕ και Πλεύση Ελευθερίας. Σημειωτέον ότι δεν είναι εύκολη η απόφαση των δικαστικών αρχών, καθώς ακύρωση εκλογής κόμματος θα αποτελούσε μία πρωτοφανή στη Μεταπολίτευση εξέλιξη (αντίστοιχο γεγονός έχει να συμβεί από την ακύρωση της εκλογής 10 βουλευτών της ΕΔΑ το 1951, για εντελώς διαφορετικούς λόγους βέβαια τότε, καθώς επρόκειτο για φυλακισμένους και εξόριστους αγωνιστές της Αριστεράς, μεταξύ των οποίων ο Μανώλης Γλέζος). Υπενθυμίζεται ότι στο σενάριο της αναλογικής ανακατανομής τις έδρες των Σπαρτιατών θα έπαιρναν οι πρώτοι επιλαχόντες βουλευτές των άλλων κομμάτων. Συγκεκριμένα από τη ΝΔ η Φωτεινή Πιπιλή στην Α Αθηνών, ο Τάσος Γαϊτάνης στο Νότιο Τομέα Αθηνών,  η Βασιλική Κόλλια στην Ανατολική Αττική, ο Άγγελος Τσιγκρής στην Αχαΐα και η Ρένα Καραλαριώτου στη Λάρισα. Από τον ΣΥΡΙΖΑ ενδεχομένως να έμπαιναν στη Βουλή ο Χρήστος Σπίρτζης στην Ανατολική Αττική, η Μαριλίζα Ξενογιαννακοπούλου στον Βόρειο Τομέα, ο Σωκράτης Βαρδάκης στο Ηράκλειο. Από το ΠΑΣΟΚ οι δύο επιλαχόντες εκ των οποίων θα μπορούσε να μπει πιθανώς ένας στη στη Βουλή είναι ο Θανάσης Γκλαβίνας στη Β΄ Θεσσαλονίκης και ο Δημήτρης Διαμαντίδης στη Β΄ Πειραιώς. Από ένα πιθανό μπλόκο στη συμμετοχή των Σπαρτιατών στις ευρωεκλογές πάντως η ΝΔ δεν προσδοκά να κερδίσει η ίδια ψηφοφόρους, καθώς άλλωστε στο γαλάζιο στρατόπεδο εκτιμούν ότι το συγκεκριμένο κοινό έχει οριστικά μετακομίσει στην Ακροδεξιά. Εκτιμούν επίσης ότι δεν θα επωφεληθεί ιδιαίτερα ο Κυριάκος Βελόπουλος, καθώς η Ελληνική Λύση είναι πολύ… λάιτ για τα ακροδεξιά γούστα των ψηφοφόρων των Σπαρτιατών. Σε κάθε περίπτωση, στη ΝΔ ανησυχούν ότι το κόμμα του κ.Βελόπουλου ενδέχεται να αγγίξει και διψήφιο ποσοστό πανελλαδικά, ενώ σε ορισμένες περιφέρεις στη βόρεια Ελλάδα μπορεί να αναδειχθεί ακόμη και δεύτερο κόμμα. Δεν είναι τυχαίο άλλωστε ότι ο κ.Μητσοτάκης μετά το συνέδριο της ΝΔ μία από τις πρώτες περιοδείες που πραγματοποίησε ήταν στη Θεσσαλονίκη, από όπου κάρφωσε εκ νέου τους “πατριώτες στα λόγια”. Ο πρωθυπουργός θα δώσει στο διάστημα που απομένει μέχρι τις εκλογές ιδιαίτερο βάρος με περιοδείες στη βόρεια Ελλάδα, όπως είχε γίνει και πριν τις εθνικές εκλογές του 2023. Εν τω μεταξύ ανακοινώθηκε και η επιτροπή εκλογικού αγώνα της ΝΔ, με τον πρώην υπουργό Άμυνας, Νικο Παναγιωτόπουλο, ως επικεφαλής στη θέση του Γιάννη Μπρατάκου. Ο κ. Παναγιώτοπουλος ως βουλευτής Καβάλας, αλλά και ως πρώην υπουργός Άμυνας και ένα πρόσωπο που αναφέρεται στο καραμανλικό στρατόπεδο, θα αναλάβει να κρατήσει την “πατριωτική δεξιά” στο “γαλάζιο μαντρί”. Το πιθανό “μπλόκο” στη συμμετοχή των Σπαρτιατών στις ευρωεκλογές εκτιμάται όμως ότι θα βοηθήσει το κόμμα της Αφροδίτης Λατινοπούλου να μπει ενδεχομένως στην Ευρωβουλή. Η κ.Λατινοπούλου απευθύνεται βεβαίως και στους δυσαρεστημένους παραδοσιακούς νεοδημοκράτες, αλλά στα μέσα κοινωνικής δικτύωσης έχει ήδη ένθερμα μηνύματα από υποστηρικτές των Σπαρτιατών και του Κασιδιάρη. Σημειωτέον πάντως ότι δεν υπάρχουν σκέψεις για υπόμνημα και κατά της συμμετοχής του δικού της κόμματος. Πρώτον γιατί ακόμη και να λάβει κάποια στήριξη μετά από ακύρωση της συμμετοχής των Σπαρτιατών στις ευρωεκλογές, θα έχει ήδη παρέλθει ο χρόνος δυνατότητας ενστάσεων. Δεύτερον και κυριότερο γιατί εν προκειμένω δεν θα ήταν εύκολη η στοιχειοθέτηση περί πραγματικού αρχηγού. Υπενθυμίζεται ότι ο νόμος που ψηφίστηκε τον Απρίλιο του 2023 είχε ως στόχο να αποτρέψει τη συμμετοχή στις εκλογές κομμάτων των οποίων ο πραγματικός αρχηγός έχει καταδικαστεί για συμμετοχή σε εγκληματική οργάνωση. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πρωτοσέλιδα Εφημερίδων | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Έχει εμπλακεί το Ισραήλ σε έναν πόλεμο που δεν θα τελειώσει ποτέ;",
        "body": "Ο Σωτήρης Ρούσσος εξηγεί στον Σταύρο Διοσκουρίδη ποια είναι η κατάσταση τώρα στη Μέση Ανατολή. Το Explainer ηχογραφήθηκε λίγες ώρες πριν την είδηση για τη νέα επίθεση του Ισραήλ στο Ιράν.  Αλλά τα ερωτήματα παραμένουν τα ίδια. Πόσο θα κρατήσει η επιχείρηση στη Γάζα; Τι σημαίνει για την περιοχή η κρίση μεταξύ Ισραήλ και Ιράν;  Ποια στρατηγική ακολουθούν ΗΠΑ, Ρωσία και Κίνα; Ο Σωτήρης Ρούσσος, καθηγητής Διεθνών Σχέσεων και Θρησκείας στη Μέση Ανατολή και τη Μεσόγειο στο Τμήμα Πολιτικής Επιστήμης και Διεθνών Σχέσεων του Πανεπιστημίου Πελοποννήσου, έχει τις απαντήσεις. Ακούστε και κάντε εγγραφή στα News 24/7 Podcasts σε Spotify & Apple podcasts. Νέο επεισόδιο κάθε Τρίτη & Παρασκευή. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Σινεμά - Κινηματογράφος | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πώς να καταλάβεις ότι κάτι δεν πάει καλά με το συκώτι σου",
        "body": "Και πώς να το κρατήσεις σε καλή κατάσταση. Τι συμβαίνει αν κάτι πηγαίνει λάθος με το συκώτι μας; Θα μπορούσαμε να αναγνωρίσουμε τα σημάδια; Και αν ναι, θα ξέραμε μετά τι να κάνουμε; Δυστυχώς, τα περισσότερα ζητήματα υγείας που προκύπτουν στο συκώτι δεν προκαλούν κάποια αξιοσημείωτα συμπτώματα στα πρώτα τους στάδια, σύμφωνα με το ιατρικό ιστότοπο Pihhealth.org. Αυτό σημαίνει ότι μπορεί κάποιος να μην καταλάβει αμέσως ότι κάτι δεν πάει καλά κι επομένως θα πρέπει να είναι ιδιαίτερα προσεκτικός. Τι όμως μπορεί να μας συμβεί; Ποιες είναι οι πιο κοινές παθήσεις; \n\n\n\n\nAP Photo/Elise Amendola        \n\n\n Παρόλο που μπορεί να μην έχετε συμπτώματα ηπατικής νόσου, ειδικά στα πρώτα στάδια, τα συμπτώματα που αναφέρονται παρακάτω δεν πρέπει να αγνοούνται. Ο αμερικανικός ιατρικός ιστότοπος προειδοποιεί ότι “αν παρατηρήσετε κάποιο από αυτά τα σημάδια, μιλήστε με το γιατρό σας”: Είναι προφανές ότι πολλά από αυτά τα συμπτώματα μπορούν να αποδοθούν και σε άλλες ιατρικές καταστάσεις. Για τον έλεγχο της ηπατικής λειτουργίας, συνήθως γίνεται μια απλή εξέταση αίματος. Άλλες εξετάσεις, όπως υπερηχογράφημα, αξονική τομογραφία, μαγνητική τομογραφία ή βιοψία, μπορεί επίσης να παραγγελθούν εάν υπάρχει υποψία ηπατικής βλάβης, διόγκωσης του ήπατος ή καρκίνου. Δεν υπάρχει καμία εγγύηση ότι μπορείτε να αποτρέψετε την ηπατική νόσο, αλλά σύμφωνα με το Pihhealth.org, αυτές οι συμβουλές μπορούν να μειώσουν τον κίνδυνο: Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Αγορά | News 24/7",
        "body": "SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Όροι Χρήσης | News 24/7",
        "body": "Η εταιρεία «24 MEDIA ΜΟΝΟΠΡΟΣΩΠΗ ΑΝΩΝΥΜΗ ΕΤΑΙΡΕΙΑ ΨΗΦΙΑΚΩΝ ΕΦΑΡΜΟΓΩΝ ΑΕ» (εφεξής «24 MEDIA») που εδρεύει στην Καλλιθέα Αττικής επί της Λεωφόρου Συγγρού αρ. 162-166 και είναι ιδιοκτήτρια του παρόντος διαδικτυακού τόπου (εφεξής ο «Διαδικτυακός Τόπος») προσφέρει τις υπηρεσίες της υπό τους κάτωθι όρους χρήσης, τους οποίους η εταιρεία ενδέχεται να ενημερώνει και να τροποποιεί κατά καιρούς χωρίς προειδοποίηση. Θα πρέπει περιοδικά να ελέγχετε τους Όρους Χρήσης για τυχόν αλλαγές, στην ηλεκτρονική διεύθυνση: https://www.news247.gr/oroi-chrisis Οι χρήστες του δικτυακού μας τόπου, οφείλουν να ελέγχουν το περιεχόμενο των συγκεκριμένων σελίδων για ενδεχόμενες αλλαγές. Η εξακολούθηση της χρήσης των σελίδων ή/και των υπηρεσιών του δικτυακού τόπου ακόμη και μετά τις όποιες αλλαγές σημαίνει την ανεπιφύλακτη εκ μέρους του επισκέπτη/χρήστη αποδοχή των όρων αυτών. Η 24 MEDIA δεν φέρει καμία ευθύνη σχετικά με διαταραχές που προκαλούνται από τεχνικά προβλήματα, που μπορεί να προκύψουν λόγω χρησιμοποίησης αυτού του κόμβου. Ο επισκέπτης/χρήστης του δικτυακού τόπου αποδέχεται και συναινεί στους παρόντες όρους χρήσης, που ισχύουν για το σύνολο του περιεχομένου του Διαδικτυακού Τόπου συμπεριλαμβανομένων των γραφικών, των εικόνων, των φωτογραφιών και των αρχείων που περιλαμβάνονται σε αυτόν, συνεπώς, οφείλει να διαβάσει προσεκτικά τους όρους αυτούς πριν από την επίσκεψη ή τη χρήση που θα πραγματοποιήσει. Εάν δε συμφωνεί, τότε οφείλει να μην κάνει χρήση των υπηρεσιών και του περιεχομένου του δικτυακού τόπου. Εκτός των ρητά αναφερόμενων εξαιρέσεων (πνευματικά δικαιώματα τρίτων, συνεργατών και φορέων), όλο το περιεχόμενο του δικτυακού τόπου, συμπεριλαμβανομένων εικόνων, γραφικών, φωτογραφιών, σχεδίων, κειμένων, των παρεχομένων υπηρεσιών και γενικά όλων των αρχείων του Διαδικτυακού Τόπου, αποτελούν πνευματική ιδιοκτησία, κατατεθειμένα σήματα και σήματα υπηρεσιών της 24 MEDIA και προστατεύονται κατά τις σχετικές διατάξεις του ελληνικού δικαίου, του ευρωπαϊκού δικαίου και των διεθνών συμβάσεων. Συνεπώς, κανένα εξ αυτών δε δύναται να αποτελέσει εν όλω ή εν μέρει αντικείμενο πώλησης, αντιγραφής, τροποποίησης, αναπαραγωγής, αναδημοσίευσης ή να “φορτωθεί”, να μεταδοθεί ή να διανεμηθεί με οποιονδήποτε τρόπο. Εξαιρείται η περίπτωση της μεμονωμένης αποθήκευσης ενός και μόνου αντιγράφου τμήματος του περιεχομένου σε έναν απλό προσωπικό Η/Υ (ηλεκτρονικό υπολογιστή) για προσωπική και όχι δημόσια ή/και εμπορική χρήση και χωρίς απαλοιφή της ένδειξης προέλευσής τους από τον παρόντα δικτυακό τόπο, χωρίς να θίγονται με κανένα τρόπο τα σχετικά δικαιώματα πνευματικής και βιομηχανικής ιδιοκτησίας. Ο επισκέπτης/χρήστης των σελίδων ή/και των υπηρεσιών του παρόντος δικτυακού τόπου αναλαμβάνει την ευθύνη για οποιαδήποτε ζημία προκαλείται στην 24 MEDIA από κακή ή αθέμιτη χρήση του Διαδικτυακού Τόπου. Υπό οποιεσδήποτε συνθήκες, συμπεριλαμβανομένης και της περίπτωσης αμέλειας, η 24 MEDIA δεν ευθύνεται για οποιασδήποτε μορφής ζημία υποστεί ο επισκέπτης/χρήστης των σελίδων, υπηρεσιών, επιλογών και περιεχομένων του Διαδικτυακού Τόπου τόπου στις οποίες προβαίνει με δική του πρωτοβουλία και με τη γνώση των όρων του παρόντος. Τα περιεχόμενα του δικτυακού τόπου παρέχονται “όπως ακριβώς είναι” χωρίς καμία εγγύηση εκπεφρασμένη ή και συνεπαγόμενη με οποιοδήποτε τρόπο. Η 24 MEDIA δεν εγγυάται ότι οι σελίδες, οι υπηρεσίες, οι επιλογές και τα περιεχόμενα θα παρέχονται χωρίς διακοπή, χωρίς σφάλματα και ότι τα λάθη θα διορθώνονται. Επίσης η 24 MEDIA δεν εγγυάται ότι η ίδια ή οποιοδήποτε άλλος συγγενικός δικτυακός τόπος ή οι εξυπηρετητές (“servers”) μέσω των οποίων αυτά τίθενται στη διάθεση των χρηστών, παρέχονται χωρίς “ιούς” ή άλλα επιζήμια συστατικά. Η 24 MEDIA δεν εγγυάται σε καμία περίπτωση την ορθότητα, την πληρότητα ή και διαθεσιμότητα των περιεχομένων, σελίδων, υπηρεσιών, επιλογών ή τα αποτελέσματά τους. Η πρόσβαση στις σελίδες/υπηρεσίες της παρούσας ιστοσελίδας δεν συνεπάγεται κανένα επιπλέον κόστος πέραν του ισχύοντος τιμολογιακού καθεστώτος για την γενική πρόσβαση στο διαδίκτυο, όπως έχει διαμορφωθεί από τους αρμόδιους παρόχους (ISP’s) και καταβάλλεται σε αυτούς και μόνο. Η 24 MEDIA δεν ελέγχει τη διαθεσιμότητα, το περιεχόμενο, την πολιτική προστασίας των προσωπικών δεδομένων, την ποιότητα και την πληρότητα των υπηρεσιών άλλων δικτυακών τόπων και σελίδων στα οποία δύναται να παραπέμπει μέσω “δεσμών”, hyperlinks ή διαφημιστικών banners. Συνεπώς για οποιοδήποτε πρόβλημα παρουσιασθεί κατά την επίσκεψη/χρήση οφείλετε να απευθύνεστε απευθείας στους αντίστοιχους δικτυακούς τόπους και σελίδες, οι οποίοι και φέρουν τη σχετική ευθύνη για την παροχή των υπηρεσιών τους. Η εταιρεία σε καμία περίπτωση δεν πρέπει να θεωρηθεί ότι ενστερνίζεται ή αποδέχεται το περιεχόμενο ή τις υπηρεσίες των δικτυακών τόπων και των σελίδων στα οποία παραπέμπει ή ότι συνδέεται με αυτά κατά οποιονδήποτε άλλο τρόπο. Η 24MEDIA χρησιμοποιεί cookies για την μέτρηση της επισκεψιμότητας του Διαδικτυακού Τόπου. Τα cookies είναι μικρά αρχεία κειμένου που αποθηκεύονται στο σκληρό δίσκο κάθε επισκέπτη/χρήστη και δεν λαμβάνουν γνώση οποιουδήποτε εγγράφου ή αρχείου από τον υπολογιστή του. Χρησιμοποιούνται για στατιστικούς λόγους και προκειμένου να καθορίζονται οι περιοχές του Διαδικτυακού Τόπου οι οποίες είναι χρήσιμες στους χρήστες ή δημοφιλείς ή για λόγους marketing/απόδοσης των διαφημίσεων που αναρτώνται. Ο επισκέπτης/χρήστης του δικτυακού τόπου μπορεί να επιλέξει ποια Cookies επιθυμεί να λαμβάνει από τον Διαδικτυακό μας Τόπο στο ακόλουθο link https://www.news247.gr/politiki-aporritoy.6510851.html Επίσης κάθε χρήστης μπορεί να ρυθμίσει τον φυλλομετρητή (browser) του κατά τέτοιο τρόπο ώστε είτε να τον προειδοποιεί για τη χρήση των cookies σε συγκεκριμένες υπηρεσίες της 24 MEDIA είτε να μην επιτρέπει την αποδοχή της χρήσης cookies σε καμία περίπτωση. Για περισσότερες πληροφορίες για τα Cookies παρακαλώ ανατρέξτε στην ΠΟΛΙΤΙΚΗ ΠΡΟΣΤΑΣΙΑΣ https://www.news247.gr/politiki-aporritoy Η 24 MEDIA τηρεί τους όρους του Γενικού Κανονισμού Προσωπικών Δεδομένων 2016/679 (GDPR), τον εφαρμοστικό Νόμο 4624/2019 καθώς και τον Νόμο 4070/2012. Οι ανωτέρω όροι και προϋποθέσεις χρήσης του δικτυακού τόπου, καθώς και οποιαδήποτε τροποποίηση, αλλαγή ή αλλοίωσή τους διέπονται και συμπληρώνονται από το ελληνικό δίκαιο, το δίκαιο της ευρωπαϊκής ένωσης και τις σχετικές διεθνείς συνθήκες. Οποιαδήποτε διάταξη των ανωτέρω όρων καταστεί αντίθετη προς το νόμο, παύει αυτοδικαίως να ισχύει και αφαιρείται από το παρόν, χωρίς σε καμία περίπτωση να θίγεται η ισχύς των λοιπών όρων. Ρητά συμφωνείται ότι τα δικαστήρια των Αθηνών είναι αρμόδια για την επίλυση οποιασδήποτε διαφοράς που απορρέει από τους παρόντες όρους. Το παρόν αποτελεί τη συνολική συμφωνία μεταξύ της 24MEDIA, ιδιοκτήτριας του παρόντος Διαδικτυακού Τόπου και του επισκέπτη/χρήστη και δεν δεσμεύει παρά μόνο αυτούς. Καμία τροποποίηση των όρων αυτών δε θα λαμβάνεται υπόψη και δεν θα αποτελεί τμήμα της συμφωνίας αυτής, εάν δεν έχει διατυπωθεί εγγράφως και δεν έχει ενσωματωθεί σε αυτή. Για οποιαδήποτε ερώτηση σχετικά με την ευθύνη που έχετε αναπαράγοντας περιεχόμενο του κόμβου ή εισάγοντας περιεχόμενο σε αυτόν, καθώς και για αιτήσεις έγκρισης αναπαραγωγής υλικού ή θέματα πνευματικής ιδιοκτησίας, μπορείτε να επικοινωνήσετε με το [email protected]. Αν έχετε διαπιστώσει οποιαδήποτε προβλήματα στο περιεχόμενο του κόμβου που άπτονται νομικών ή ηθικών θεμάτων, παρακαλείσθε να μας ειδοποιήσετε [email protected] για να προχωρήσουμε στην άμεση αντιμετώπισή του. Για οποιαδήποτε ερώτηση σχετικά με την ευθύνη που έχετε αναπαράγοντας περιεχόμενο του κόμβου ή εισάγοντας περιεχόμενο σε αυτόν, καθώς και για αιτήσεις έγκρισης αναπαραγωγής υλικού ή θέματα πνευματικής ιδιοκτησίας, μπορείτε να επικοινωνήσετε με το [email protected] Αν έχετε διαπιστώσει οποιαδήποτε προβλήματα στο περιεχόμενο του κόμβου που άπτονται νομικών ή ηθικών θεμάτων, παρακαλείσθε να μας ειδοποιήσετε [email protected] για να προχωρήσουμε στην άμεση αντιμετώπισή του. SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Πέντε πράγματα που πρέπει να ξέρεις για την κρίση στη Μιανμάρ",
        "body": "Η Dr. Nimrat Kaur,συντονίστρια του προγράμματος των Γιατρών Χωρίς Σύνορα καταγράφει τις συγκλονιστικές εμπειρίες της από το πεδίο. Η Μιανμάρ αντιμετωπίζει οξεία ανθρωπιστική κρίση μετά την κλιμάκωση των συγκρούσεων στα τέλη Οκτωβρίου 2023. Η όξυνση των συγκρούσεων έχει οδηγήσει σε έλλειψη ανθρωπιστικής πρόσβασης σε περιοχές όπου οι άνθρωποι χρειάζονται επείγουσα βοήθεια, σε αποδεκατισμό του συστήματος υγειονομικής περίθαλψης και, λόγω ενός νόμου που ψηφίστηκε τον Φεβρουάριο, σε αυξανόμενο φόβο μεταξύ των ανθρώπων για στρατιωτική επιστράτευση ή αναγκαστική στρατολόγηση σε άλλες ένοπλες ομάδες. Η Dr. Nimrat Kaur είναι η συντονίστρια του προγράμματος των Γιατρών Χωρίς Σύνορα στο Maungdaw από τα μέσα Απριλίου 2023. Έφτασε λίγο πριν ο κυκλώνας Mocha χτυπήσει πέρυσι στις 14 Μαΐου 2023, και έχει δει από πρώτο χέρι τις προκλήσεις που αντιμετωπίζουν οι άνθρωποι που ζουν εκεί. Φεύγοντας τώρα από τη Μιανμάρ, η Nimrat μοιράζεται την εμπειρία της, αναλογιζόμενη τα γεγονότα που έζησε και τον αντίκτυπο που αυτό έχει στις ζωές των ανθρώπων. Από τις 13 Νοεμβρίου 2023, είδαμε μια κλιμάκωση των συγκρούσεων στην πολιτεία Rakhine και οι κωμοπόλεις Maungdaw, Buthidaung και Rathedaung αποκόπηκαν από την υπόλοιπη πολιτεία. Οι κοινότητες δεν ήταν σε θέση να μετακινηθούν σε όλη την πολιτεία και η πρόσβαση στις προμήθειες ήταν περιορισμένη. Δεν εννοώ μόνο τις προμήθειες υγειονομικής περίθαλψης, αλλά και σε βασικές προμήθειες, όπως τρόφιμα, νερό και βενζίνη,. Αυτού του είδους τα πράγματα έχουν περιοριστεί, γεγονός που προκάλεσε πληθωρισμό των τιμών των διαθέσιμων προμηθειών. Υπήρχαν μέρες που ήταν γεμάτες φόβο. Κάποιες μέρες οι μάχες ήταν πολύ κοντά και έπρεπε να κρυφτούμε. Έπρεπε να μεταφέρουμε την ομάδα σε ασφαλές σημείο σχεδόν τρεις ή τέσσερις φορές την ημέρα. Συνήθως, στο βόρειο Rakhine, εργαζόμαστε μέσω κινητών κλινικών. Αυτό σημαίνει ότι μια κινητή ομάδα γιατρών, νοσηλευτών και λοιπού προσωπικού πηγαίνει σε αγροτικές περιοχές μακριά από την κύρια πόλη. Ωστόσο, από τότε που ξεκίνησε η σύγκρουση, οι κλινικές αυτές δεν είναι σε θέση να λειτουργούν. Αυτό οφείλεται στην αυξημένη ανασφάλεια. Οι άνθρωποι στις περιοχές στις οποίες συνήθως ταξιδεύουμε έχουν ήδη πολύ περιορισμένη πρόσβαση στην υγειονομική περίθαλψη. Είμαστε εξαιρετικά ανήσυχοι για τον αντίκτυπο σε αυτούς τους ανθρώπους, οι οποίοι συνήθως βασίζονται στις κινητές κλινικές μας για ιατρικές υπηρεσίες. Τρεις μήνες μετά το ξέσπασμα της τελευταίας σύγκρουσης, ανακοινώθηκε στη χώρα ο νόμος περί επιστράτευσης. Ο νόμος ορίζει ότι οι πολίτες αναμένεται να υπηρετήσουν στις ένοπλες δυνάμεις για δύο έως πέντε χρόνια. Είδα πώς αυτό επηρέασε τους πάντες. Οι κοινότητες των Rakhine προσπαθούν να εγκαταλείψουν την πολιτεία και να πάνε στο Sittwe ή στη Yangon και να βρουν κάπου καταφύγιο. Δυστυχώς, οι συνάδελφοί μου Ροχίνγκια και η ευρύτερη κοινότητα των Ροχίνγκια δεν έχουν χαρτιά για να μετακινηθούν εκτός του χωριού τους, οπότε αναρωτιέμαι πραγματικά τι πρόκειται να τους συμβεί και ανησυχώ πραγματικά για την ασφάλειά τους. Είδα μια αλλαγή στο προσωπικό μας και στην κατανόηση του τι συμβαίνει στη χώρα – καθώς η σύγκρουση βρίσκεται πλέον σε άλλο επίπεδο. Είμαι τυχερή που είχα την ευκαιρία να ξεφύγω από τη βία, αλλά πολλοί δεν έχουν την ευκαιρία ούτε καν να μετακινηθούν. Λυπάμαι πραγματικά. Αυτή η σκέψη με κατατρώει πραγματικά. Στην πολιτεία Rakhine, υπάρχει ένα μείγμα εθνοτήτων. Υπάρχουν Ρακίν, Ροχίνγκια και Ινδουιστές. Οι Αρακανέζοι είναι πολίτες του Rakhine, αλλά οι Ροχίνγκια στερήθηκαν την υπηκοότητά τους το 1982. Οι γενιές των Ροχίνγκια αγωνίστηκαν πραγματικά για αυτό που έχουν τώρα. Δεν μπορείτε να καταλάβετε πόσο δύσκολη και περιορισμένη είναι η ζωή τους. Στην ομάδα μας, έχουμε προσωπικό Ροχίνγκια. Κάποιοι έχουν καταφέρει να αποκτήσουν υπηκοότητα, αλλά αυτό αποτελεί εξαίρεση και δεν ισχύει για τους περισσότερους. Άλλο προσωπικό των Ροχίνγκια δεν έχει καν ταυτότητα ή μια βασική κίτρινη κάρτα, η οποία είναι απαραίτητη για να μετακινηθεί κανείς ακόμη και μόνο μέσα στο χωριό του. Είμαστε σε θέση να λειτουργούμε κινητές κλινικές από τότε που ξεκίνησε η σύγκρουση και ήδη αυτές οι κοινότητες που βοηθήσαμε ήταν ευάλωτες λόγω της έλλειψης πρόσβασης σε ασφαλή υγειονομική περίθαλψη. Προσπαθήσαμε να παρέχουμε φάρμακα για τον διαβήτη ή την υπέρταση για μερικούς μήνες στους δικούς μας ασθενείς. Υποστηρίξαμε επίσης τις κοινότητες με τηλε-συνεδρίες για θέματα ψυχικής υγείας, τις οποίες προσπαθήσαμε να διατηρήσουμε όσο περισσότερο μπορούσαμε. Αλλά αυτό δυστυχώς δεν μπόρεσε να διαρκέσει περισσότερο από μερικές εβδομάδες, καθώς από τις 10 Ιανουαρίου, η Buthidaung και η Maungdaw δεν είχαν καθόλου ηλεκτρικό ρεύμα και χωρίς ηλεκτρικό ρεύμα δεν υπήρχε επίσης καμία κάλυψη κινητής τηλεφωνίας. Το τελευταίο πλήγμα για τους ανθρώπους ήταν το κλείσιμο των νοσοκομείων των δήμων Maungdaw και Buthidaung. Αυτά τα δύο δημοτικά νοσοκομεία ήταν οι μόνοι φορείς υγειονομικής περίθαλψης με τους οποίους μπορούσαμε να συνεργαστούμε και να παραπέμψουμε επείγοντα περιστατικά. Αυτό είχε τεράστιο αντίκτυπο στις κοινότητες εδώ. Εάν τα νοσοκομεία κλείσουν, πού θα πάνε οι άνθρωποι; Με τα νοσοκομεία κλειστά, οι άνθρωποι απευθύνονται στους Γιατρούς Χωρίς Σύνορα και σε οργανώσεις που προσφέρουν υπηρεσίες υγειονομικής περίθαλψης για να τους υποστηρίξουν. Είναι αρκετά δύσκολο να μεταφέρουμε τις προμήθειές μας. Το προσωπικό δεν αισθάνεται ασφαλής να εργάζεται στο Maungdaw, στο Buthidaung και στο Rathedaung. Οι καθημερινές παρεμβάσεις μας γίνονται όλο και πιο δύσκολες. Χρειαζόμαστε καύσιμα για τη λειτουργία ενός γραφείου, ώστε να μπορούμε να έχουμε internet και να συνδεόμαστε με την υπόλοιπη ομάδα μας. Μας έχει επηρεάσει πραγματικά το γεγονός ότι δεν είμαστε σε θέση να υποστηρίζουμε την κοινότητα για την οποία είμαστε εκεί. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    },
    {
        "title": "Η δικαιοσύνη κρίνεται τόσο στον υπουργό όσο και στο μετανάστη",
        "body": "Η δικαιοσύνη φαλκιδεύεται όταν καταστρατηγείται η ισότητα απέναντι στον Νόμο, όταν κάποιοι διαφεύγουν των υποχρεώσεων τους και κάποιοι άλλοι θεωρούνται ένοχοι ακόμα και όταν είναι αθώοι. Η λειτουργία της Δικαιοσύνης αποτελεί βασικό πρόβλημα της Τρίτης Ελληνικής Δημοκρατίας. Η γενική αίσθηση στους πολίτες είναι ότι οι ισχυροί του χρήματος και της πολιτικής χαίρουν μιας ιδιότυπης ασυλίας. Μιας ασυλίας που δεν απορρέει από τις θεσμικές ρυθμίσεις οι οποίες επιτάσσουν την ισότητα όλων απέναντι στο Νόμο, αλλά από τις συνήθεις πρακτικές στην απονομή της δικαιοσύνης. Είναι χαρακτηριστικό ότι μετά το σάλο που ξέσπασε, η εισαγγελέας του Αρείου Πάγου διέταξε προχτές έρευνα για την εισαγγελέα της Λάρισας η οποία έθεσε στο αρχείο τις καταγγελίες για πολιτικά πρόσωπα σχετικά με το έγκλημα των Τεμπών, αντί να τις διαβιβάσει στη Βουλή όπως όφειλε… Η ιδιότυπη ασυλία των ισχυρών συνοδεύεται από την παραβίαση των δικαιωμάτων των αδύναμων. Αυτός που δεν έχει «άκρες», όχι μόνο δύσκολα βρίσκει το δίκιο του, αλλά μπορεί να βρεθεί μπλεγμένος από το πουθενά. Ο κατεξοχήν αδύναμος στην κοινωνία μας είναι ο ξένος, ο μετανάστης που ζει ή περνάει από την Ελλάδα και βρίσκεται διαρκώς σε καθεστώς επισφάλειας, στερούμενος βασικών δικαιωμάτων. Δύο περιστατικά των τελευταίων ημερών θέτουν με πιο εμφατικό τρόπο το ζήτημα της ανισότητας απέναντι στον νόμο και της ευκολίας με την οποία ενοχοποιούνται οι μετανάστες και οι πρόσφυγες. Στη Νίσυρο ένας πατέρας κατήγγειλε τη σεξουαλική παρενόχληση του παιδιού του. Αντί ο άνθρωπος όμως να βρει το δίκιο του, βρέθηκε ο ίδιος να κρατείται από την αστυνομία γιατί είναι μετανάστης και είχε κάποιο πρόβλημα με τα χαρτιά του. Τελικά η κινητοποίηση της τοπικής κοινωνίας, ο θόρυβος στα social media και οι παρεμβάσεις της αντιπολίτευσης απέτρεψαν την απέλασή του. Ωστόσο το θέμα παραμένει. Όπως επισημαίνει ο Νισύριος Γαβριήλ Σακελλαρίδης, «η παράνοια του να κινδυνεύει να απελαθεί ο καταγγέλλων για τέτοια σοβαρή εγκληματική πράξη δείχνει από την μια την αναλγησία του κρατικού μηχανισμού και από την άλλη την απουσία ενός σοβαρού θεσμικού πλαισίου προστασίας». Σε ένα άλλο πεδίο, τη Δευτέρα δικάζεται σε δεύτερο βαθμό στη Θεσσαλονίκη ο 57χρονος Ιρανός μετανάστης Χομαγιούν Σαμπετάρα ο οποίος πρωτόδικα είχε καταδικαστεί σε 18 χρόνια φυλάκισης για διακίνηση ανθρώπων. Ο Σαμπετάρα είχε συλληφθεί γιατί οδηγούσε ένα αυτοκίνητο στο οποίο επέβαιναν άλλοι μετανάστες χωρίς χαρτιά. Ο ίδιος έχει καταθέσει ότι εξαναγκάστηκε από τον διακινητή να οδηγήσει το αυτοκίνητο καθώς και ότι δεν είχε νόμιμο τρόπο να φτάσει στη Γερμανία όπου διαμένει η οικογένειά του. Στην καμπάνια για την αθωότητά του που οργάνωσε η κόρη του Μάχτα, έχουν δηλώσει την υποστήριξή τους περισσότερες από 70 διεθνείς οργανώσεις υπεράσπισης των δικαιωμάτων. Οι οργανώσεις αυτές επισημαίνουν ότι είναι συχνό φαινόμενο μετανάστες που πέρασαν παράτυπα τα ευρωπαϊκά σύνορα, να «βαφτίζονται» διακινητές από τις Αρχές και να καταδικάζονται σε βαριές ποινές φυλάκισης, σε δίκες που δεν πληρούν τα κριτήρια που ισχύουν για τους γηγενείς. Το ζήτημα της δικαιοσύνης ξανά επί τάπητος λοιπόν. Η δικαιοσύνη φαλκιδεύεται όταν καταστρατηγείται η ισότητα απέναντι στον Νόμο, όταν κάποιοι διαφεύγουν των υποχρεώσεων τους και κάποιοι άλλοι θεωρούνται ένοχοι ακόμα και όταν είναι αθώοι. Η δικαιοσύνη κρίνεται στα Τέμπη και τη Νίσυρο, στον υπουργό και τον μετανάστη. Μαζί με τη δικαιοσύνη κρίνεται και η δημοκρατία. Ακολουθήστε το News24/7 στο Google News και μάθετε πρώτοι όλες τις ειδήσεις \r\n        Κάνε εγγραφή στο newsletter του News24/7 για να λαμβάνεις κάθε μέρα τα σημαντικότερα θέματα στο inbox σου\r\n     SITE ΤΟΥ ΟΜΙΛΟΥ 24MEDIA  © 2024 News24/7  ALL RIGHTS RESERVED.ΜΕΛΟΣ"
    }
]