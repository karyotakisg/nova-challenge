[
    {
        "title": "Docville | Gossip & Lifestyle | Documento News",
        "body": " "
    },
    {
        "title": "ΓΑΖΑ - Documento",
        "body": " "
    },
    {
        "title": "Ο Κ. Βήτα επιστρέφει με το νέο single «Αχτίδα» φέρνοντας το καλοκαίρι πιο κοντά μας - Documento",
        "body": "H μεγάλη επιστροφή του Κ. Βήτα είναι γεγονός. Έπειτα από οκτώ χρόνια απουσίας και το άλμπουμ «Ομόνοια», ο αγαπημένος συνθέτης ηλεκτρονικής μουσικής και ιδρυτικό μέλος των Στέρεο Νόβα επανέρχεται δυναμικά με το νέο του προσωπικό άλμπουμ που τιτλοφορείται «Το χέρι». Στις 19 Απριλίου 2024 θα κυκλοφορήσει σε όλες τις ψηφιακές πλατφόρμες, από τη Sky Vector, το single «Αχτίδα» προάγγελος του επερχόμενου άλμπουμ του. Πρόκειται για ένα ένα ηλεκτρονικό slo-mo κομμάτι με έντονες disco επιρροές και vintage synths που μοιάζουν σαν να βγήκαν από τη δεκαετία του ’80.  Οι εθιστικοί, μελωδικοί του ήχοι δένουν αρμονικά με τo νόημα των στίχων του Κ.Βήτα, δημιουργώντας τα φωτεινά ηχοχρώματα της «Αχτίδας». Ξεκινώντας με τους στίχους «Έχει χαράξει, είμαστε έξω, τα όνειρά μας πετούν μακριά…», το τραγούδι τοποθετεί τον ακροατή στο ξημέρωμα μιας νέας ημέρας, για να καταλήξει στην ανάγκη όλων μας για αγάπη και ενότητα, τώρα περισσότερο από ποτέ: «Έχουμε μια ζωή, το ίδιο αίμα κι εσύ, κάνε τον κόσμο να αλλάξει…». Το άλμπουμ «Το χέρι»: H δέκατη δισκογραφική δουλειά του Κ. Βήτα θα κυκλοφορήσει ψηφιακά στις 17 Μαΐου 2024 από τη Sky Vector Music. Βαθιά ηλεκτρονικό με έντονα beats, επεξεργασμένα συνθεσάιζερ, ποίηση και διάχυτη μια μοντέρνα μελαγχολία, το άλμπουμ απλώνει τα χρώματά του και ενώνεται με αυτή την άνοιξη σαν αχτίδα. Tο άλμπουμ ηχογραφήθηκε στο στούντιο του Κ. Βήτα, ενώ οι additional μίξεις και το mastering έγιναν στο studio City από τον Γιάννη Λαμπρόπουλο. Με αφορμή την κυκλοφορία του άλμπουμ, ο Κ.Βήτα θα πραγματοποιήσει σειρά συναυλιών το φετινό καλοκαίρι σε όλη την Ελλάδα. Περισσότερες πληροφορίες για το άλμπουμ και τις συναυλίες θα ανακοινωθούν σύντομα. "
    },
    {
        "title": "Πασχαλινές προσφορές σε προϊόντα τεχνολογίας από COSMOTE και ΓΕΡΜΑΝΟ - Documento",
        "body": "Ακόμα φθηνότερα μπορούν να αποκτήσουν τα αγαπημένα τους προϊόντα τεχνολογίας οι καταναλωτές, και φέτος το Πάσχα, στην COSMOTE και τον ΓΕΡΜΑΝΟ. Μέχρι και τις 4 Μαΐου, δημοφιλή smartphones, laptops, tablets, smartwatches, τηλεοράσεις, κονσόλες gaming, έξυπνες λύσεις για το σπίτι, μικρές οικιακές συσκευές και αξεσουάρ από μια μεγάλη γκάμα περιμένουν τους καταναλωτές στα καταστήματα COSMOTE και ΓΕΡΜΑΝΟΣ σε όλη την Ελλάδα, αλλά και online στα www.cosmote.gr και www.germanos.gr. Επιπλέον, κάνοντας αγορές αξίας 49€ και άνω με κάρτες Eurobank που συμμετέχουν στο Πρόγραμμα, οι καταναλωτές κερδίζουν 10% €πιστροφή 1 στις αγορές με πιστωτικές κάρτες ή 3% επιστροφή στις αγορές με χρεωστικές κάρτες. Ενδεικτικά, οι καταναλωτές θα βρουν: ·  τα 5G smartphones SAMSUNG Galaxy S24 Series, με κορυφαίες κάμερες, πανίσχυρο επεξεργαστή, αλλά και με δυνατότητες τεχνητής νοημοσύνης (AI), με όφελος 100€, από 849€ ·  το smartphone XIAOMI Redmi Note 13 Pro 8/256GB, με οθόνη AMOLED FHD+ 6.67’’, τριπλή κύρια κάμερα 200MP και υποστήριξη ταχείας φόρτισης 120W, από 349,90€ στα 299,90€ ·   το νέο 5G smartphone OPPO Reno 11F 8/256GB, με 4 χρόνια προστασία μπαταρίας, γρήγορη φόρτιση 67W SUPERVOOC και δώρο το smartphone OPPO Α18 4/128GB αξίας 139,90€ ·   το APPLE iPad 9ης  & 10ης γενιάς, με δωρεάν 3 χρόνια εγγύηση[3], από 379€ ·   τη σειρά tablet SAMSUNG Galaxy Tab S9 (S9|S9+|S9 Ultra), με αναβαθμισμένο S Pen, ιδιαίτερα ανθεκτικό και με μπαταρία μεγάλης αυτονομίας, με όφελος 100€, από 749€ ·   τα Laptops Acer Aspire, εύχρηστα, λεπτά, με μεγάλη αυτονομία μπαταρίας, από 469€ ·   την Samsung 4K Smart TV 43″ UE43CU7172, με κομψό και λεπτό σχεδιασμό, ολοζώντανα χρώματα με επεξεργαστή Crystal 4K και υποστήριξη HDR, στα 379€ ·   το HUAWEI Watch GT 3 SE, ιδανικό για άθληση, με προηγμένους αισθητήρες παρακολούθησης, με ενσωματωμένο GPS και μπαταρία που διαρκεί έως 14 ημέρες σε τυπική χρήση, από 149,90€ στα 129,90€ ·   την κονσόλα Nintendo Switch, για ατελείωτο gaming, από 329€ στα 289€ ·   κορυφαία Gaming Monitors από 169,90€ ·   το JBL Partybox 310, ένα ισχυρό φορητό ηχείο 240W, με αυτονομία μπαταρίας έως 18 ώρες, από 639€ στα 499€. Στον ΓΕΡΜΑΝΟ οι καταναλωτές θα βρουν, επίσης, μικρές οικιακές συσκευές σε ιδιαίτερα προσιτές τιμές, όπως την μηχανή Espresso DELONGHI Pump-Driven 1100W, με σύστημα Cappuccino και σύστημα αυτόματης απενεργοποίησης, από 189€ στα 99,90€. Και για όσους θέλουν γρήγορο και σταθερό Internet στο σπίτι και το γραφείο, με τεχνολογία Wi-Fi 6 για ταχύτητες έως 1.5Gbps και κάλυψη έως 520 τ.μ., θα βρουν το TP LINK Deco X10 AX1500 σύστημα Mesh WiFi 3-Pack, από 199,90€ στα 159,90€."
    },
    {
        "title": "ΚΟΡΟΝΟΪΟΣ - Documento",
        "body": " "
    },
    {
        "title": "Η μαύρη κάντρι της Μπιγιονσέ - Documento",
        "body": "Το όγδοο και πιο πολιτικό άλμπουμ της Μπιγιονσέ με τίτλο «Cowboy Carter» σπάει το ταμπού της λευκής κάντρι μουσικής. Η Μπιγιονσέ βάλθηκε να βάλει τα πράγματα στη θέση τους με το νέο της άλμπουμ «Cowboy Carter» που κυκλοφόρησε στις 29 Μαρτίου. Και να απαντήσει σε εκείνους που τη… στόλισαν με ρατσιστικά επίθετα το μακρινό 2016, όταν τόλμησε να τραγουδήσει κάντρι στα Country Music Association Awards. Κάποιοι τότε θεώρησαν προσβολή να τραγουδάει κάντρι μια μαύρη τραγουδίστρια, ακόμη κι αν είναι η Μπιγιονσέ. Το ότι η μουσική δεν γνωρίζει σύνορα δεν ισχύει για μεγάλο κομμάτι της συντηρητικής Αμερικής, που έχει καταπιεί το δόλωμα της λευκής υπεροχής και υπερασπίζεται τα πάτρια με πάθος ακροδεξιού νεοσύλλεκτου. Πώς λοιπόν μια μαύρη τραγουδίστρια, ακόμη κι αν είναι η Μπιγιονσέ, μπήκε στα χιλιοτραγουδισμένα χωράφια της αμερικανικής επαρχίας για να μιλήσει για τους καημούς και τις αγάπες της «καθαρής» Αμερικής; Ομως η Μπιγιονσέ δεν είναι τυχαία. Είναι φαινόμενο. Και όσοι την αμφισβήτησαν τότε παίρνουν τώρα την απάντηση, αφού επέστρεψε πιο κάντρι από ποτέ, με καουμπόικο καπέλο και σπιρούνια σαν θηλυκός Τζον Γουέιν με το νέο της άλμπουμ «Cowboy Carter», προκαλώντας σάλο. Οχι μόνο επειδή είναι θεά και μπορεί να κάνει ό,τι θέλει, αλλά επειδή ως γέννημα θρέμμα μαύρη Τεξανή διεκδικεί το μερίδιό της στον πολιτισμό του αμερικανικού νότου. Από τις απαρχές του αμερικανικού ονείρου οι καουμπόηδες ήταν λευκές ηρωικές φιγούρες που δικαιολογούσαν την επέκταση της Δύσης όταν ο πρόεδρος Τόμας Τζέφερσον αγόρασε τη Λουιζιάνα από τη γαλλική κυβέρνηση (1803). Η παρουσία μαύρων καουμπόηδων στη νέα γη και στο χτίσιμο της Δύσης υποτιμήθηκε εσκεμμένα, όπως και το πόσο βαθιές είναι οι ρίζες της κουλτούρας τους στην ιστορία των ροντέο και στο εμπόριο των αλόγων. Ομοίως, η ιδιαίτερα δημοφιλής στις ΗΠΑ κάντρι των αγροτικών περιοχών του νότου, που χρησιμοποιεί το μπάντζο, τυπικό έγχορδο της αφροαμερικανικής παραδοσιακής μουσικής και της επαρχιώτικης φολκ, παραδόθηκε αμαχητί στους λευκούς καθώς θεωρήθηκε κάτι σαν τεστ πίστης του ακροδεξιού ακροατηρίου που εναρμονίζεται σήμερα με το τραμπικό μήνυμα «Make America great again». Ομως τα πράγματα δεν γυρίζουν πίσω, προχωρούν, αλλάζουν και μάλιστα γρήγορα. Η Μπιγιονσέ το δήλωσε ξεκάθαρα στο λανσάρισμα του «Cowboy Carter», σε μια εποχή που οι οπαδοί του Τραμπ ονειρεύονται νέα μεγαλεία. «Αυτό το άλμπουμ είναι η απάντηση σε μια εμπειρία που είχα χρόνια πριν, όταν δεν αισθάνθηκα καθόλου ευπρόσδεκτη ούτε αρκετά κάντρι». «Ομως τι σημαίνει αρκετά κάντρι;» αναρωτιέται η ίδια στο «American requiem», εναρκτήριο τρακ του άλμπουμ, για να δώσει μόνη της την απάντηση περιγράφοντας τις ρίζες της: «Αν αυτό δεν είναι κάντρι, πείτε μου τι είναι». Το «Cowboy Carter» είναι το άλμπουμ που ακούστηκε περισσότερο στο Spotify μέσα σε μία μέρα και το πιο «κατεβασμένο» στο Amazon προτού κλείσει 24 ώρες. Δεν θεωρείται τυπικό κάντρι άλμπουμ αλλά μείξη που εμπλέκει διαφορετικά είδη μουσικής, όπως ποπ, χιπ χοπ, τραπ, φανκ, μπλουζ και φολκ μαζί με τους γνώριμους ήχους της θρυλικής ποπ σταρ που μεσουρανεί εδώ και τρεις δεκαετίες. Πρόκειται για ένα genre bending κάντρι άλμπουμ, με διαφορετικά στοιχεία που αλληλεπιδρούν αψηφώντας τους προηγούμενους περιορισμούς του είδους. Και οπωσδήποτε είναι ένα άλμπουμ εμπνευσμένο από την κάντρι, που σπάει το ένα ρεκόρ μετά το άλλο, καθώς έχει ήδη τις υψηλότερες πωλήσεις από τότε που η Τέιλορ Σουίφτ λάνσαρε το «Speak now», και χάρισε στην Μπιγιονσέ την καλύτερη streaming εβδομάδα της καριέρας της, σύμφωνα με το Billboard. «Δεν είναι ένα κάντρι άλμπουμ, είναι ένα Μπιγιονσέ άλμπουμ» δήλωσε πρόσφατα η τραγουδίστρια (που είναι και η καλύτερη image maker του εαυτού της), κλείνοντας το μάτι στο πιστό της ακροατήριο. Τυλιγμένη με την αμερικανική σημαία και με καουμπόικο εξοπλισμό έστειλε το μήνυμα ότι ήρθε η ώρα να αποκτήσουν την ορατότητα που τους αξίζει οι πιονέροι μαύροι μουσικοί στη λαϊκή κουλτούρα του γενέθλιου τόπου της. Το ερώτημα αν το «Cowboy Carter» προσθέτει κάτι ουσιώδες στην κάντρι μουσική της Αμερικής νομίζω πως δεν είναι έτσι κι αλλιώς το ζητούμενο.  ΙΝFO\nΤο όγδοο άλμπουμ της Μπιγιονσέ, με τίτλο «Cowboy Carter», κυκλοφόρησε στις 29 Μαρτίου"
    },
    {
        "title": "Κάλυμνος: Ψαράς κατηγορείται για ασέλγεια σε βάρος 14χρονης - Documento",
        "body": "Στο εδώλιο του Μικτού Ορκωτού Εφετείου Δωδεκανήσου θα καθίσει την 13η Μαΐου 2024 ένας ψαράς από την Κάλυμνο που κρίθηκε ερήμην πρωτοδίκως ένοχος για αποπλάνησης  και ασέλγεια ανηλίκου και του επιβλήθηκε ποινή κάθειρξης 8 ετών. Το δικαστήριο έκρινε ένοχο τον Καλύμνιο ψαρά, για ασελγείς πράξεις με πρόσωπο νεότερο των 14 ετών στην κατοικία συγγενικού του προσώπου, της γιαγιάς του, στην ενορία Υπαπαντής Καλύμνου. Σύμφωνα με το κατηγορητήριο, «συνευρέθηκε ερωτικά με ανήλικη, προσβάλλοντας έτσι σοβαρά το κοινό αίσθημα της αιδούς και των ηθών, καθώς και την αγνότητα της παιδικής ηλικίας και ικανοποιώντας τη διέγερση της γενετήσιας ορμής του». Η ανήλικη ήταν μαθήτρια της Β’ Γυμνασίου, κάτοικος Καλύμνου. Την επιμέλεια της ανήλικης είχε η μητέρα της, η οποία γνωριζόταν με τον κατηγορούμενο με τον οποίο διατηρούσαν φιλική σχέση καθότι ο δεύτερος την επισκεπτόταν αρκετές φορές στο σπίτι της. Η ανήλικη γνωρίστηκε προσωπικά με τον κατηγορούμενο μέσω ξαδέλφου της και έτσι ξεκίνησε μια διαδικασία προσέγγισής της, μέσω ανταλλαγής τηλεφωνικών μηνυμάτων (κινητό τηλέφωνο). Ο κατηγορούμενος φέρεται να της απηύθυνε γλυκές φράσεις και όμορφα λόγια, αποκαλώντας την «γυναικάκι μου» και ισχυριζόταν ότι την αγαπούσε και γενικότερα της συμπεριφερόταν με ευγενικό τρόπο, όπως γράφει το dimokratiki.gr. Η ανήλικη στην κατάθεσή της δήλωσε ότι γοητεύτηκε από το πρόσωπο του κατηγορουμένου και για αυτό συναίνεσε η ίδια στην ερωτική συνεύρεση στις 19 Ιανουαρίου 2012 στην κατοικία της γιαγιάς του κατηγορουμένου. Ο κατηγορούμενος στην απολογία του, ενώπιον του Ανακριτή της Κω, αρνήθηκε την κατηγορία και ισχυρίστηκε ότι αυτή ενορχηστρώθηκε από τη μητέρα της ανήλικης η οποία διεκδικούσε ερωτικά αυτόν. Η ιατροδικαστική εξέταση της ανήλικης λίγες μέρες μετά το συμβάν, πιστοποιεί τη διακόρευση του παρθενικού υμένος της."
    },
    {
        "title": "Στέφανος Κασσελάκης: Πολυήμερη περιοδεία στα νησιά του Αιγαίου - Documento",
        "body": "Πολυήμερη περιοδεία θα πραγματοποιήσει ο πρόεδρος του ΣΥΡΙΖΑ-ΠΣ, Στέφανος Κασσελάκης, στα νησιά του Αιγαίου, ξεκινώντας από τη Σύρο, σήμερα Σάββατο και καταλήγοντας στη Σκύρο στις 29 Απριλίου. Η αναχώρηση έχει προγραμματιστεί για τις 11:30πμ και η πρώτη επίσκεψη θα πραγματοποιηθεί στο νησί της Σύρου. Διαβάστε επίσης – ΣΥΡΙΖΑ: Οι 42 υποψήφιοι ευρωβουλευτές – Αγκαλιές με τον Αλέξη Τσίπρα (Video) Αναλυτικά το πρόγραμμα που θα ακολουθήσει ο Στέφανος Κασσελάκης κατά τη διάρκεια της περιοδείας του: Σάββατο 20/4 Σύρος Κυριακή 21/4 Πάρος Νάξος Αμοργός Δευτέρα 22/4 Αστυπάλαια Χάλκη Σύμη Τρίτη 23/4 Καστελλόριζο Ρόδος Τετάρτη 24/4 Τήλος Νίσυρος Κως Πέμπτη 25/4 Κάλυμνος Λέρος Αγαθονήσι, Λειψοί, Αρκιοί, Πάτμος Ικαρία Παρασκευή 26/4 Φούρνοι Σάμος Χίος Σάββατο 27/4 Ψαρά Μυτιλήνη Κυριακή 28/4 Άη​ Στράτης Λήμνος Δευτέρα 29/4 Σκύρος"
    },
    {
        "title": "Μελισσανίδης στα εγκαίνια του Μουσείου Ιστορίας της ΑΕΚ: «Είναι η μοίρα μας, η ζωή και η ιστορία μας» - Documento",
        "body": "Tο Μουσείο Ιστορίας της ΑΕΚ στo γήπεδο της Νέας Φιλαδέλφειας, την OPAP Arena, άνοιξε τις… πόρτες του και εντυπωσιάζει! Οι «κιτρινόμαυροι» το εγκαινίασαν με κάθε λαμπρότητα με τον Δημήτρη Μελισσανίδη να κάνει λόγο για πηγή έμπνευσης, εκπαίδευσης και υπερηφάνειας. «Η ΑΕΚ είναι η ζωή μας», ανέφερε ο διοικητικός ηγέτης της Αενωσης και πρόσθεσε πως με αυτό το Μουσείο «περπατάμε στην Ιστορία». Αναλυτικά όσα δήλωσε ο Δ. Μελισσανίδης : «Κυρίες και κύριοι, αγαπητοί εκπρόσωποι των μέσων μαζικής επικοινωνίας, αγαπητοί επισκέπτες, σας καλωσορίζω με μεγάλη χαρά στα εγκαίνια του μουσείου ιστορίας της ΑΕΚ, σε μια σπουδαία στιγμή για όλους μας, η οποία συμπίπτει με τη συμπλήρωση 100 χρόνων ένδοξης διαδρομής του συλλόγου μας. Από σήμερα αρχίζουμε ένα ταξίδι στο χρόνο. Ανακαλύπτουμε και θυμόμαστε τα ορόσημα της ιστορίας μας και τους θριάμβους που καθόρισαν τη λαμπρή πορεία της ομάδας μας, εκπληρώνοντας έτσι ένα ακόμα ιστορικό μας χρέος. Μέσα σε αυτά τα 100 χρόνια η πίστη και ο αγώνας είναι αξίες μας. Όλοι αγαπούν τις ομάδες τους αλλά εμείς δεν μπορούμε να ζήσουμε χωρίς τη δική μας. Η ΑΕΚ είναι η μοίρα μας, η ζωή και η ιστορία μας. Θα ήταν άδικο να μην αναφέρουμε πως το φως της λαμπάδας που άναψαν ο πρόσφυγες θα καίει για πάντα και στα τρία αυτά μεγάλα έργα: και στο γήπεδό μας και στο μουσείο προσφυγικού ελληνισμού και σε αυτό το μουσείο που είναι το σπίτι όπου φυλάμε τους ζωντανούς, για εμάς, θρύλους της ΑΕΚ. Κάθε έκθεμα του μουσείου, κάθε ιστορικό κειμήλιο, κάθε μορφή της ΑΕΚ που θα αντικρίσετε, αποτελεί μία ξεχωριστή εμπειρία ζωής και μπαίνει βαθιά μέσα στην καρδιά και την ψυχή του συλλόγου μας. Γιατί αντανακλά την ταυτότητα, τις ιδέες και τις αρχές που καθοδήγησαν την ΑΕΚ επί έναν αιώνα και την κράτησαν όρθια σε δύσκολους καιρούς. Σήμερα δεν γιορτάζουμε μόνο το παρελθόν μας, αγκαλιάζουμε και το μέλλον μας, καθώς μέσα από το μουσείο μας θα διατηρηθεί και θα αναδειχθεί η πολύτιμη κληρονομιά μας και θα γεννηθούν νέες γενιές ΑΕΚτζήδων. Στους νέους μας άλλωστε προσβλέπουμε και ελπίζουμε το μουσείο της ΑΕΚ να αποτελέσει πηγή έμπνευσης, εκπαίδευσης και υπερηφάνειας. Σε αυτό το σημείο θα ήθελα να κάνω μία ξεχωριστή αναφορά για να ευχαριστήσω θερμά τον Γεράσιμο Γασπαρινάτο για τη σημαντική συμβολή του στη δημιουργία του μουσείου μας. Χωρίς αυτόν τον θεματοφύλακα της ιστορικής μνήμης της ΑΕΚ ίσως να μη μπορούμε να ολοκληρώσουμε αυτό το έργο όπως αξίζει στην ιστορία μας. Ο Γεράσιμος θα συνεχίσει να βρίσκεται εδώ και να στηρίζει την προσπάθεια. Από σήμερα θα είναι ο άνθρωπος που θα έχει τη γενική διεύθυνση του μουσείου μας. Επίσης ένα μεγάλο ευχαριστώ στην ομάδα του Ηλία Παπαγεωργίου για όλη αυτή την προσπάθεια όλα αυτά τα χρόνια. Ως διοίκηση κάναμε όλα όσα υποσχεθήκαμε: γήπεδο, δεύτερο γήπεδο για τους νέους μας, προπονητικό κέντρο και δύο φωτεινά μουσεία. Λαμπρές κοιτίδες αθλητισμού και πολιτισμού. Όλα με όραμα, αγάπη, πείσμα αλλά κυρίως νοικοκυροσύνη. Σε λίγο έρχονται και τα δύο μεταλλικά αγάλματα, του Κώστα Νεστορίδη και του Μίμη Παπαϊωάννου που θα τοποθετηθούν απέναντι από την πύλη των επισήμων, δεξιά και αριστερά από τη λίμνη με τους καταρράκτες. Έτσι κλείνουμε πια όλο τον κύκλο του κέντρου αθλητισμού, μνήμης και πολιτισμού “Αγιά Σοφιά”. Σας ευχαριστώ θερμά που ανταποκριθήκατε στην πρόσκλησή μας και σας καλούμε να περπατήσουμε μαζί στους δρόμους της ιστορίας της ΑΕΚ τιμώντας τη μεγαλειώδη κληρονομιά της. Ευχαριστώ»."
    },
    {
        "title": "Σούπερ Λίγκα: Το θρίλερ παραμονής συνεχίζεται για 3, «έπεσε» και μαθηματικά ο ΠΑΣ Γιάννινα - Documento",
        "body": "Τα «διπλά» του Παναιτωλικού στην Τρίπολη (2-0 τον Αστέρα) και της Κηφισιάς στο Περιστέρι (2-1 τον Ατρόμητο), έβαλαν σε βαθμολογικές περιπέτειες τον Βόλο που έχασε στο Ηράκλειο από τον ΟΦΗ (2-1). Οι Βολιώτες είναι πάνω από τη ζώνη του υποβιβασμού με 29 βαθμούς, αλλά η Κηφισιά που είναι 13η έχει έναν βαθμό λιγότερο. Ο Παναιτωλικός με τη σημερινή νίκη του ανέβηκε στους 30 βαθμούς και στις δύο αγωνιστικές των πλέι άουτ που απομένουν χρειάζεται τουλάχιστον ένα «τρίποντο» για να σωθεί. Το δρόμο προς την Σούπερ Λίγκα 2 πήρε ο ΠΑΣ Γιάννινα. Η ΒΑΘΜΟΛΟΓΙΑ ΤΩΝ ΠΛΕΪ ΑΟΥΤ (5η αγωνιστική) 7.Ατρόμητος 34 8. Αστέρας Τρίπολης 34 9. ΟΦΗ 34 10. Πανσερραϊκός 32 11. Παναιτωλικός 30 12. Βόλος 29 13. Κηφισιά 28 14.ΠΑΣ Γιάννινα 19 *Πανσερραϊκός και ΠΑΣ Γιάννινα έχουν ματς λιγότερο. ΤΑ ΑΠΟΤΕΛΕΣΜΑΤΑ 1η αγωνιστική Αστέρας Τρίπολης – Βόλος 0-2 Κηφισιά – ΟΦΗ 0-0 Ατρόμητος – ΠΑΣ Γιάννινα 3-2 Παναιτωλικός – Πανσερραϊκός 3-0 2η αγωνιστική Πανσερραϊκός – Αστέρας Τρίπολης 2-0 ΠΑΣ Γιάννινα – Παναιτωλικός 1-1 Βόλος – Κηφισιά 4-1 ΟΦΗ – Ατρόμητος 0-0 3η αγωνιστική Ατρόμητος – Πανσερραϊκός 1-1 Παναιτωλικός – Βόλος 0-1 Αστέρας Τρίπολης – Κηφισιά 1-2 ΟΦΗ – ΠΑΣ Γιάννινα 4-0 4η αγωνιστική Πανσερραϊκός – ΟΦΗ 2-2 Βόλος – Ατρόμητος 2-2 ΠΑΣ Γιάννινα – Αστέρας Τρίπολης 0-1 Κηφισιά – Παναιτωλικός 0-1 5η αγωνιστική Αστέρας Τρίπολης – Παναιτωλικός 0-2 ΟΦΗ – Βόλος 2-1 Ατρόμητος – Κηφισιά 1-2 Κυριακή 21 Απριλίου Πανσερραϊκός – ΠΑΣ Γιάννινα 15:00 6η αγωνιστική: Σάββατο 27 Απριλίου Αστέρας Τρίπολης – ΟΦΗ 20:00 Βόλος – Πανσερραϊκός 20:00 Κηφισιά – ΠΑΣ Γιάννινα 20:00 Παναιτωλικός – Ατρόμητος 20:00 7η αγωνιστική: Σάββατο 11 Μαΐου Ατρόμητος – Αστέρας Τρίπολης 20:00 ΟΦΗ – Παναιτωλικός 20:00 Πανσερραϊκός – Κηφισιά 20:00 ΠΑΣ Γιάννινα – Βόλος 20:00"
    },
    {
        "title": "Σκλήρυνση κατά πλάκας: Μπορεί να εντοπιστεί στο αίμα χρόνια πριν εμφανιστούν συμπτώματα - Τι έδειξε νέα έρευνα - Documento",
        "body": "Έναν πιθανό δρόμο προς την πρώιμη θεραπεία της σκλήρυνσης κατά πλάκας φαίνεται πως ανοίγουν επιστήμονες του Πανεπιστημίου της Καλιφόρνιας στο Σαν Φρανσίσκο, που εντόπισαν ότι τα σημάδια της νόσου εμφανίζονται στο αίμα κάποιων ασθενών χρόνια πριν από τα συμπτώματα. Οι ερευνητές ανέλυσαν το αίμα 250 ασθενών με σκλήρυνση κατά πλάκας, οι οποίοι ήταν μέλη των Ενόπλων Δυνάμεων. Δείγματα συλλέχθηκαν μετά τη διάγνωσή τους, αλλά και πέντε ή περισσότερα χρόνια νωρίτερα, όταν κατατάχθηκαν στο στρατό. Επίσης, εξετάστηκαν δείγματα αίματος από 250 υγιείς βετεράνους. Όπως διαπίστωσαν, σε περίπου μία στις δέκα περιπτώσεις σκλήρυνσης κατά πλάκας, ο οργανισμός αρχίζει να παράγει ένα χαρακτηριστικό σύνολο αντισωμάτων ενάντια στις δικές του πρωτεΐνες, χρόνια πριν από την εμφάνιση των συμπτωμάτων. Αυτά τα αυτοαντισώματα ενδεχομένως εξηγούν τις ανοσολογικές επιθέσεις στον εγκέφαλο και τον νωτιαίο μυελό που αποτελούν το χαρακτηριστικό γνώρισμα της σκλήρυνσης κατά πλάκας. Συγκεκριμένα, εντοπίστηκε ότι οι ασθενείς με αυτά τα αυτοαντισώματα είχαν αυξημένα επίπεδα νευροϊνιδίων χαμηλού μοριακού βάρους (Nfl), πρωτεϊνικά μόρια που βρίσκονται μέσα στους νευρώνες και απελευθερώνονται, όταν καταστρέφονται οι νευρώνες από τη νόσο. Στη συνέχεια η ερευνητική ομάδα ανέλυσε δείγματα αίματος από ασθενείς που συμμετείχαν σε άλλη μελέτη του Πανεπιστημίου, όπου και πάλι το 10% όσων διαγνώστηκαν με σκλήρυνση κατά πλάκας είχαν το ίδιο μοτίβο αυτοαντισωμάτων. Πολλά ερωτήματα παραμένουν σχετικά με τη σκλήρυνση κατά πλάκας, από το τι υποκινεί την ανοσολογική απόκριση σε ορισμένους ασθενείς μέχρι το πώς αναπτύσσεται η νόσος στο υπόλοιπο 90% των ασθενών. Πάντως οι ερευνητές πιστεύουν ότι έχουν πλέον ένα οριστικό σημάδι για την εμφάνιση της σκλήρυνσης κατά πλάκας και ελπίζουν ότι τα αυτοαντισώματα που ανακάλυψαν θα μπορούν μια μέρα να ανιχνεύονται με μια απλή εξέταση αίματος, δίνοντας στους ασθενείς ένα προβάδισμα για τη λήψη θεραπείας. Τα ευρήματα δημοσιεύονται στο περιοδικό «Nature Medicine»."
    },
    {
        "title": "Drift phonk: H μουσική trend του TikTok που ενώνει μια γενιά παρά τους γεωπολιτικούς διαχωρισμούς - Documento",
        "body": "Η παραγωγή μουσικής και τα είδη που γεννιούνται ανά διαστήματα αντανακλούν και ακολουθούν την εξέλιξη των ανθρώπινων κοινωνιών και η εποχή των social media παρά τα διαλυτικά κοινωνικά φαινόμενα που επιβάλλει ή που δημιουργεί τις συνθήκες για να ανθίσουν, έχει κι αυτή την δική της μουσική. Το όνομα αυτής είναι drift phonk και σύμφωνα με τους ειδικούς είναι ένας συνδυασμός down-tempo hip-hop, απειλητικού μπάσου, παραμορφωμένων ντραμς και δυνατών synth ή καλύτερα για όσους ξέρουν από genres, συγκεντρώνει χαρακτηριστικά του hip-hop, του EDM, του metal και του dubstep. H drift phonk στην ουσία είναι ένα υποείδος του phonk που δημιουργήθηκε στην… Ρωσία και στις «διεθνείς» κοινότητες των χρηστών του TikTok που τότε δεν είχαν «χωριστεί» ακόμα με… πολεμικούς όρους. Η phonk είναι με την σειρά της μια υποκατηγορία της hip hop και της trap, η οποία όμως έχει σαν βασική αναφορά την hip hop σκηνή του Μέμφις των ΗΠΑ της δεκαετίας του 1990. Το phonk προϋπήρχε των social media, και κάπως βγήκε από την αφάνεια την δεκαετία του 2010. Το drift phonk, όμως ξεπήδησε στις αρχές της τρέχουσας δεκαετίας και θα μπορούσε να πει κανείς ότι είναι ο ήχος που «ντύνει» διάφορα βιντεάκια της υποκουλτούρας των αγώνων ταχύτητας στο… TikTok. Στην ουσία έγινε η μουσική της γενιάς του TikTok και της πανδημίας και έδρασε καταλυτικά στο να σπάσει η μοναξιά της καραντίνας και της Covid για εκατομμύρια πολιτών ανά τον κόσμο. Το όνομα προέρχεται από το πάντρεμα της phonk μουσικής με βίντεο TikTok από αγώνες αυτοκινήτων (φυσικούς και διαδικτυακούς) που είναι γνωστοί ως drift.  Σημαντικό ρόλο στην διάδοση του drift phonk έπαιξε εκ των πραγμάτων η… άνοδος του TikTok, αλλά και η σταδιακή κυριαρχία του Spotify στον χώρο των μουσικών πλατφορμών. Σημειώνεται ότι το 2020 ήταν η χρονιά που το Spotify ξεκίνησε να προσφέρει τις υπηρεσίες του στην Ρωσία ως μια νέα πλατφόρμα για τη διάδοση της ρωσικής underground μουσικής. Αυτή η σκηνή είχε επίσης αρχίσει να αγκαλιάζει το στιλιστικό ήθος του phonk από τις ΗΠΑ.  Οι δυσοίωνοι ρυθμοί του drift phonk και οι αποσυντονισμένες (μετατοπισμένες από τον αρχικό τόνο) μελωδίες ταιριάζουν απόλυτα με την κουλτούρα των υπόγειων αγώνων δρόμου. Η σχέση μεταξύ του phonk και των βίντεο αγώνων βοήθησε στη διάδοση του στυλ στα μέσα κοινωνικής δικτύωσης. Μάλιστα βρήκε θέση και στο franchise του Fast and Furious, με την κυκλοφορία του Drift Tape (Phonk Vol 1). Παρά του περιορισμούς που έχουν επιβληθεί από την πλευρά των δυτικών εταιρειών στην Ρωσία (συμπεριλαμβανομένου του Spotify που έχει σταματήσει την παροχή των υπηρεσιών του), αλλά και από τις προσπάθειες δυτικών κυβερνήσεων για περιορισμούς στο TikTok, η διάδοση του phonk και συγκεκριμένα του drift phonk ακολουθεί τους κανόνες του διαδικτύου… δεν υπάρχει δυνατότητα περιορισμού του. Χαρακτηριστικό του ότι η διάδραση μεταξύ των διαφορετικών πλευρών στο διαλυμένο γεωπολιτικό τοπίο συνεχίζεται μέσω της… μουσικής της εποχής είναι πως η «ρωσική εκδοχή» του phonk βρήκε την θέση της στο βίντεο glambot (τεχνική λήψης) από τα Όσκαρ του 2024.  Διαβάστε επίσης: Google: Απέλυσε 28 εργαζομένους που διαμαρτύρονταν για σύμβαση 1,2 δισ. δολαρίων με το Ισραήλ  Ιράν: Κυρώσεις από ΗΠΑ και Βρετανία με στόχο να διαταράξουν την παραγωγή ιρανικών drones ΟΗΕ: Απόψε η ψηφοφορία στο Συμβούλιο Ασφαλείας για την ένταξη της Παλαιστίνης"
    },
    {
        "title": "Πολιτική Απορρήτου - Documento",
        "body": "Η εταιρεία με την επωνυμία «DOCUMENTO MEDIA ΜΟΝΟΠΡΟΣΩΠΗ Ι.Κ.Ε.» (εφεξής «DOCUMENTO MEDIA»), που εδρεύει στην Άνοιξη Αττικής, επί της οδού Αναχωρητών 8 α , ως ιδιοκτήτρια του παρόντος διαδικτυακού τόπου www.documentonews.gr (εφεξής ο «Διαδικτυακός Τόπος») θα ήθελε να ενημερώσει τους επισκέπτες/χρήστες/μέλη της (εφ’εξής: «Χρήστες») αναφορικά με το είδος και το σύνολο των πληροφοριών που τυχόν συλλέγει και επεξεργάζεται ως Υπεύθυνος Επεξεργασίας Προσωπικών Δεδομένων κατά την επίσκεψη και περιήγησή τους στον παρόντα Διαδικτυακό Τόπο και να τους διαβεβαιώσει ότι τυχόν επεξεργασία των προσωπικών τους δεδομένων γίνεται με γνώμονα πάντα το συμφέρον των χρηστών, τηρουμένων των αρχών της νομιμότητας, διαφάνειας, ακρίβειας, διαθεσιμότητας και ακεραιότητας σε όλες τις εκφάνσεις της, καθώς και ότι εναρμονιζόμενη πλήρως με τον Ευρωπαϊκό Κανονισμό Προστασίας Προσωπικών Δεδομένων (εφεξής «GDPR») εφαρμόζει τα Κατάλληλα Τεχνικά και Οργανωτικά Μέτρα (Κ.Τ.Ο.Μ.) για να προστατεύσει τα προσωπικά σας δεδομένα και να διασφαλίσει την ιδιωτικότητά σας, γεγονός ύψιστης σημασίας και προτεραιότητας για αυτήν. Προσωπικά Δεδομένα είναι κάθε πληροφορία που αφορά ταυτοποιημένο ή ταυτοποιήσιμο φυσικό πρόσωπο («υποκείμενο των δεδομένων»). Το ταυτοποιήσιμο φυσικό πρόσωπο είναι εκείνο του οποίου η ταυτότητα μπορεί να εξακριβωθεί, άμεσα ή έμμεσα, ιδίως μέσω αναφοράς σε αναγνωριστικό στοιχείο ταυτότητας, όπως όνομα, αριθμό ταυτότητας, δεδομένα θέσης, επιγραμμικό αναγνωριστικό ταυτότητας ή ένας ή περισσότεροι παράγοντες που προσιδιάζουν στην σωματική, φυσιολογική, γενετική, ψυχολογική, οικονομική, πολιτιστική ή κοινωνική ταυτότητα του εν λόγω φυσικού προσώπου. Επεξεργασία Προσωπικών Δεδομένων είναι κάθε πράξη ή σειρά πράξεων που πραγματοποιείται με ή χωρίς την χρήση αυτοματοποιημένων μέσων, σε δεδομένα προσωπικού χαρακτήρα ή σε σύνολα δεδομένων προσωπικού χαρακτήρα, όπως συλλογή, η καταχώριση, η οργάνωση, η διάρθρωση, η αποθήκευση, η προσαρμογή ή η μεταβολή, η ανάκτηση, η αναζήτηση πληροφοριών, η χρήση, η κοινολόγηση με διαβίβαση, η διάδοση ή κάθε άλλης μορφής διάθεση, η συσχέτιση ή ο συνδυασμός, ο περιορισμός, η διαγραφή ή η καταστροφή. Επεξεργασία Προσωπικών Δεδομένων είναι κάθε πράξη ή σειρά πράξεων που πραγματοποιείται με ή χωρίς την χρήση αυτοματοποιημένων μέσων, σε δεδομένα προσωπικού χαρακτήρα ή σε σύνολα δεδομένων προσωπικού χαρακτήρα, όπως η συλλογή, η καταχώριση, η οργάνωση, η διάρθρωση, η αποθήκευση, η προσαρμογή ή η μεταβολή, η ανάκτηση, η αναζήτηση πληροφοριών, η χρήση, η κοινολόγηση με διαβίβαση, η διάδοση ή κάθε άλλης μορφής διάθεση, η συσχέτιση ή ο συνδυασμός, ο περιορισμός, η διαγραφή ή η καταστροφή. Επεξεργασία Προσωπικών Δεδομένων είναι κάθε πράξη ή σειρά πράξεων που πραγματοποιείται με ή χωρίς την χρήση αυτοματοποιημένων μέσων, σε δεδομένα προσωπικού χαρακτήρα ή σε σύνολα δεδομένων προσωπικού χαρακτήρα, όπως η συλλογή, η καταχώριση, η οργάνωση, η διάρθρωση, η αποθήκευση, η προσαρμογή ή η μεταβολή, η ανάκτηση, η αναζήτηση πληροφοριών, η χρήση, η κοινολόγηση με διαβίβαση, η διάδοση ή κάθε άλλης μορφής διάθεση, η συσχέτιση ή ο συνδυασμός, ο περιορισμός, η διαγραφή ή η καταστροφή. 1. Επεξεργασία δεδομένων προσωπικού χαρακτήρα στην ιστοσελίδα www.documentonews.gr 1.1 Κατηγορίες δεδομένων προσωπικού χαρακτήρα Κατά την επίσκεψή σας στην ιστοσελίδα www.documentonews.gr η DOCUMENTO MEDIA ΜΟΝΟΠΡΟΣΩΠΗ ΙΚΕ ενδέχεται να επεξεργάζεται: (α) Τα δεδομένα που εσείς έχετε εισαγάγει για την εγγραφή στην ιστοσελίδα και στις προσφερόμενες υπηρεσίες (όνομα χρήστη, σύνθημα για εισαγωγή στην σελίδα, ονοματεπώνυμο, τηλέφωνο επικοινωνίας, διεύθυνση ηλεκτρονικού ταχυδρομείου, περιεχόμενο επικοινωνίας) (β) Προσωπικά δεδομένα που αυτόματα συλλέγονται κατά την περιήγησή σας (IP διεύθυνση, τύπος συσκευής, πρόγραμμα περιήγησης, ιστοσελίδα ανακατεύθυνσης, ιστοσελίδες της εταιρείας τις οποίες επισκεφθήκατε, την ημερομηνία και την ώρα της επίσκεψης). 1.2 Σκοποί επεξεργασίας Η επεξεργασία των προσωπικών δεδομένων γίνεται για τους εξής σκοπούς: (α) Την θεμελίωση οποιασδήποτε νόμιμης νομικής αξίωσης ή υπεράσπισης της DOCUMENTO MEDIA ΜΟΝΟΠΡΟΣΩΠΗ ΙΚΕ έναντι προσπάθειας απάτης, ενδεχόμενης κυβερνοεπίθεσης ή άλλης παράνομης δραστηριότητας. (β) Τη δημιουργία ανωνυμοποιημένων στατιστικών για την επισκεψιμότητα και προσβασιμότητα της κεντρικής ιστοσελίδας, καθώς και των μετέπειτα σελίδων, ώστε να προβαίνουμε στις απαραίτητες ενέργειες βελτίωσής τους με σκοπό την περαιτέρω βελτίωση της εμπειρίας περιήγησής σας. 1.3 Νομικές βάσεις επεξεργασίας H επεξεργασία των δεδομένων προσωπικού χαρακτήρα είναι απαραίτητη για την εκπλήρωση των προαναφερθέντων σκοπών. Εκτός αν ορίζεται διαφορετικά κατά την συλλογή των δεδομένων προσωπικού χαρακτήρα, η νομική βάση για την επεξεργασία τους είναι μία από τις ακόλουθες: (α) η επεξεργασία είναι απαραίτητη για την εκτέλεση της συμβατικής σχέσης με εσάς, (β) η επεξεργασία είναι απαραίτητη για τους σκοπούς των έννομων συμφερόντων που επιδιώκει η DOCUMENTO MEDIA ΜΟΝΟΠΡΟΣΩΠΗ ΙΚΕ, (γ) έχει δοθεί η ρητή συγκατάθεσή σας για την επεξεργασία δεδομένων προσωπικού χαρακτήρα. 1.4 Αποδέκτες και διαβιβάσεις Ενδέχεται τρίτες εταιρείες πληροφορικής (εκτελούντες την επεξεργασία) να διαχειρίζονται την ιστοσελίδα μας. Σε αυτές τις περιπτώσεις διασφαλίζουμε μέσω συμβατικών όρων και τακτικών ελέγχων ότι, εάν και εφόσον έχουν πρόσβαση σε προσωπικά δεδομένα, τηρείται επαρκώς η νομοθεσία για την προστασία τους. 1.5 Πολιτική cookies Τα cookies είναι μικρά αρχεία κειμένου που αποθηκεύονται στον υπολογιστή ή την κινητή συσκευή σας όταν επισκέπτεστε μία ιστοσελίδα. Χρησιμοποιούμε τον όρο “cookies” ως έναν συγκεντρωτικό όρο για να περιγράψουμε τεχνικές. Τα cookies χρησιμοποιούνται κατά κύριο λόγο για να εξασφαλιστεί ότι η επίσκεψή σας στην www.documentonews.gr είναι όσο το δυνατόν πιο εύχρηστη, καθώς και για διαφημιστικούς σκοπούς κατά τη διάρκεια των μελλοντικών επισκέψεων. 3. Χρόνος Τήρησης Δεδομένων Η DOCUMENTO MEDIA ΜΟΝΟΠΡΟΣΩΠΗ ΙΚΕ θα τηρεί τα προσωπικά σας δεδομένα για όσο διάστημα απαιτείται για την εκπλήρωση των σκοπών που περιγράφονται στην παρούσα πολιτική, εκτός εάν η ισχύουσα νομοθεσία επιτάσσει ή επιτρέπει μεγαλύτερο χρονικό διάστημα. Τα κριτήρια που διέπουν τον καθορισμό του χρόνου τήρησης των δεδομένων περιλαμβάνουν τα εξής: (α) όσο απαιτείται προκειμένου να βρίσκεται η Εταιρεία σε συμμόρφωση με νόμιμη υποχρέωση που την βαρύνει, (β) όσο απαιτείται ενόψει της νομικής θέσης που βρίσκεται η Εταιρεία (όπως υπεράσπιση δικαιωμάτων ενώπιον δικαστηρίων, έλεγχοι ρυθμιστικών αρχών κ.λπ.). 4. Τεχνικά και οργανωτικά μέτρα Η DOCUMENTO MEDIA ΜΟΝΟΠΡΟΣΩΠΗ ΙΚΕ εφαρμόζει αποτελεσματικά, τόσο κατά τη στιγμή του καθορισμού των μέσων επεξεργασίας, όσο και κατά τη στιγμή της επεξεργασίας, κατάλληλα τεχνικά και οργανωτικά μέτρα, όπως η ψευδωνυμοποίηση, σχεδιασμένα για την εφαρμογή αρχών προστασίας των δεδομένων, όπως η ελαχιστοποίηση των δεδομένων, και την ενσωμάτωση των απαραίτητων εγγυήσεων στην επεξεργασία αυτή κατά τρόπο ώστε να πληρούνται οι απαιτήσεις της ισχύουσας νομοθεσίας και να προστατεύονται τα δικαιώματα των φυσικών προσώπων. 5. Δικαίωμα ανάκλησης της συγκατάθεσης Σε περίπτωση που δηλώσατε την συγκατάθεσή σας για την επεξεργασία συγκεκριμένων δεδομένων προσωπικού χαρακτήρα από την Εταιρεία, έχετε το δικαίωμα να ανακαλέσετε την συγκατάθεση αυτή ανά πάσα στιγμή, με μελλοντική ισχύ. Η ανάκληση της συγκατάθεσης δεν επηρεάζει τη νομιμότητα της επεξεργασίας που βασίστηκε στη συγκατάθεση προτού αυτή ανακληθεί. Σε περίπτωση ανάκλησης της συγκατάθεσης, η Εταιρεία δύναται να επεξεργάζεται περαιτέρω τα δεδομένα προσωπικού χαρακτήρα, μόνο σε περιπτώσεις που υφίσταται άλλος νόμιμος νομικός λόγος για την επεξεργασία. 6. Δικαιώματα υποκειμένου Υπό την ισχύουσα νομοθεσία περί προστασίας των δεδομένων προσωπικού χαρακτήρα και εφόσον πληρούνται οι σχετικές νόμιμες προϋποθέσεις έχετε τα ακόλουθα δικαιώματα: 6.1  Δικαίωμα πρόσβασης Έχετε δικαίωμα να ενημερωθείτε εάν η Εταιρεία επεξεργάζεται δεδομένα σας, να έχετε πρόσβαση στα δεδομένα αυτά και να λάβετε συμπληρωματικές πληροφορίες σχετικά με την επεξεργασία τους. 6.2 Δικαίωμα διόρθωσης Έχετε δικαίωμα να αιτηθείτε την επικαιροποίηση, διόρθωση και συμπλήρωση των προσωπικών σας δεδομένων. 6.3 Δικαίωμα διαγραφής Έχετε δικαίωμα να υποβάλετε αίτημα διαγραφής των προσωπικών σας δεδομένων, το οποίο θα ικανοποιείται, υπό την προϋπόθεση ότι δεν συντρέχει άλλη νομική βάση επεξεργασίας (όπως ενδεικτικά υποχρέωση επεξεργασίας προσωπικών δεδομένων που επιβάλλεται από το νόμο, και ιδίως απολύτως αναγκαία επεξεργασία για την ενημέρωση του αναγνωστικού κοινού). 6.4 Δικαίωμα περιορισμού της επεξεργασίας Έχετε δικαίωμα να ζητήσετε τον περιορισμό της επεξεργασίας των προσωπικών σας δεδομένων στις ακόλουθες περιπτώσεις: (α) όταν αμφισβητείτε την ακρίβεια των προσωπικών δεδομένων και μέχρι να γίνει επαλήθευση, (β) όταν αντιτίθεστε στη διαγραφή προσωπικών δεδομένων και ζητάτε αντί διαγραφής τον περιορισμό χρήσης αυτών, (γ) όταν τα προσωπικά δεδομένα δεν χρειάζονται για τους σκοπούς επεξεργασίας, πλην όμως σας είναι απαραίτητα για την θεμελίωση, άσκηση, υποστήριξη νομικών αξιώσεων, και (δ) όταν εναντιώνεστε στην επεξεργασία και μέχρι να γίνει επαλήθευση ότι υπάρχουν νόμιμοι λόγοι που μας αφορούν και υπερισχύουν των λόγων για τους οποίους εναντιώνεστεστην επεξεργασία. 6.5 Δικαίωμα εναντίωσης στην επεξεργασία Έχετε δικαίωμα να εναντιωθείτε ανά πάσα στιγμή στην επεξεργασία των προσωπικών σας δεδομένων όταν αυτή βασίζεται στην νομική βάση του άρθρου 6 παρ. 1 περ. ε ή στ του Γενικού Κανονισμού, η οποία θα ικανοποιηθεί, εκτός εάν η Εταιρεία καταδείξει επιτακτικούς και νόμιμους λόγους για την επεξεργασία τους. 6.6 Δικαίωμα εναντίωσης σε λήψη απόφασης βάσει αυτοματοποιημένης επεξεργασίας Έχετε το δικαίωμα να αιτηθείτε την εξαίρεσή σας από την λήψη αποφάσεων που βασίζεται σε αυτοματοποιημένη επεξεργασία, συμπεριλαμβανομένης της κατάρτισης προφίλ. 7. Υπεύθυνος Επεξεργασίας Προσωπικών Δεδομένων Υπεύθυνος Επεξεργασίας είναι η «DOCUMENTO MEDIA ΜΟΝΟΠΡΟΣΩΠΗ ΙΚΕ», με έδρα την Άνοιξη Αττικής, οδός Αναχωρητών, αριθμ. 8 α , διεύθυνση γραφείων Κολωνού 12-14, Αθήνα, Τ.Κ. 10437. Η DOCUMENTO MEDIA ΜΟΝΟΠΡΟΣΩΠΗ ΙΚΕ παρέχει υποστήριξη προς όλες τις ερωτήσεις, σχόλια, προβληματισμούς ή καταγγελίες που σχετίζονται με την προστασία δεδομένων προσωπικού χαρακτήρα ή σε περίπτωση που επιθυμείτε να ασκήσετε οποιοδήποτε δικαίωμα σχετικά με την προστασία των προσωπικών δεδομένων σας. Η επικοινωνία με τον Υπεύθυνο Προστασίας Προσωπικών Δεδομένων μπορεί να πραγματοποιηθεί μέσω email στη διεύθυνση  dpo@documentonews.gr ή ταχυδρομικά στη διεύθυνση: DOCUMENTO MEDIA ΜΟΝΟΠΡΟΣΩΠΗ ΙΚΕΥπ’όψιν DPOΚολωνού 12-14ΤΚ 10437 Αθήνα 8. Δικαίωμα προσφυγής στην Αρχή Αρμόδια αρχή είναι η Ελληνική Αρχή Προστασίας Δεδομένων Προσωπικού Χαρακτήρα. Έχετε το δικαίωμα να προσφύγετε στην Αρχή Προστασίας Δεδομένων Προσωπικού Χαρακτήρα για ζητήματα που αφορούν την επεξεργασία προσωπικών σας δεδομένων. Θα πρέπει να έχει προηγηθεί προσπάθεια εκ μέρους σας να ασκήσετε τα δικαιώματά σας στον υπεύθυνο επεξεργασίας, πριν προσφύγετε στην αρμόδια Αρχή. Για την αρμοδιότητα της Αρχής και τον τρόπο υποβολής καταγγελίας, μπορείτε να επισκεφθείτε την ιστοσελίδα της ( www.dpa.gr  > Τα δικαιώματά μου > Υποβολή καταγγελίας), όπου υπάρχουν αναλυτικές πληροφορίες. Η Documento Media επιφυλάσσεται ρητά των δικαιωμάτων της."
    },
    {
        "title": "Ενδοοικογενειακή βία: Μπασκετμπολίστα του Περιστερίου αναζητεί η ΕΛΑΣ - Τι κατήγγειλε η σύντροφός του - Documento",
        "body": "Αμερικανό παίκτη της ομάδας μπάσκετ του Περιστερίου αναζητά η αστυνομία, κατόπιν καταγγελίας που έγινε σε βάρος του για ενδοοικογενειακή βία. Ο μπασκετμπολίστας, που σύμφωνα με πληροφορίες είναι γεννημένος το 1994, αναζητείται μετά από καταγγελία της συζύγου του. Ειδικότερα, η σύντροφός του, επίσης Αμερικανίδα, κατήγγειλε τον μπασκετμπολίστα για τον ξυλοδαρμό της το βράδυ της Παρασκευής (19.4.2024), με την αστυνομία να ξεκινά αμέσως την αναζήτησή του πριν λήξει το αυτόφωρο.  "
    },
    {
        "title": "Open: Τηλεφώνημα για τοποθέτηση βόμβας - Documento",
        "body": "Τηλεφώνημα για βόμβα δέχθηκε ο τηλεοπτικός σταθμός Open το πρωί του Σαββάτου. Ετσι κλιμάκιο πυροτεχνουργών μαζί με δυνάμεις της αστυνομίας έσπευσαν άμεσα στις εγκαταστάσεις του καναλιού και να πραγματοποιούν τους σχετικούς ελέγχους. Σύμφωνα με πληροφορίες, η αστυνομία πραγματοποιεί ελέγχους σε τρία κτίρια του τηλεοπτικού καναλιού, από τα οποία έχουν απομακρυνθεί οι εργαζόμενοι. Οι αστυνομικοί ελέγχουν διεξοδικά τους χώρους, προκειμένου να διαπιστωθεί αν όντως υπάρχει ύποπτο αντικείμενο.  "
    },
    {
        "title": "Τον βετεράνο τετράποδο διασώστη, Max, που είχε εντοπίσει 55 αγνοούμενους, αποχαιρετά η Πυροσβεστική",
        "body": "«Αντίο MAX, σε ευχαριστούμε για τις πολύτιμες υπηρεσίες σου». Με μια συγκινητική ανάρτηση αποχαιρέτισε το Πυροσβεστικό Σώμα  έναν σκύλο σωτήρα που υπηρέτησε στην ΕΜΑΚ. Είχε καταφέρει να εντοπίσει 55 αγνοούμενους.   «Ο διασωστικός σκύλος ΜΑΧ της 6ης ΕΜΑΚ κατά την διάρκεια της 11ετους θητείας του στο #Πυροσβεστικό Σώμα συμμετείχε σε 110 επιχειρήσεις έρευνας – διάσωσης και κατάφερε να εντοπίσει 55 αγνοούμενους» γράφει το ΠΣ. Αντίο ΜΑΧ, ευχαριστούμε. Ο διασωστικός σκύλος ΜΑΧ της 6ης ΕΜΑΚ κατά την διάρκεια της 11ετους θητείας του στο #Πυροσβεστικό Σώμα συμμετείχε σε 110 επιχειρήσεις έρευνας – διάσωσης και κατάφερε να εντοπίσει 55 αγνοούμενους.\nΑντίο MAX, σε ευχαριστούμε για τις πολύτιμες υπηρεσίες σου. pic.twitter.com/2KSN3prdGi — Πυροσβεστικό Σώμα (@pyrosvestiki) December 29, 2023 "
    },
    {
        "title": "Ειδικές Εκδόσεις - Documento",
        "body": " "
    },
    {
        "title": "Business | Τα Νέα των Επιχειρήσεων | Documento News",
        "body": " "
    },
    {
        "title": "Κύπρος: Οργή για την Μπακογιάννη - Θεωρούν ότι άνοιξε το δρόμο για το ψευδοκράτος - Documento",
        "body": "Σκληρό άρθρο στον Φιλελεύθερο που είναι πιο μετριοπαθής εφημερίδα στα εθνικά Κόλαφος κατά της Ντόρας Μπακογιάννη αποτελεί άρθρο της κυπριακής εφημερίδας Φιλελεύθερος, που αναφέρεται στο διπλωματικό μείζον ζήτημα που προέκυψε με τη Σερβία και την σκληρή αντιπαράθεση του προέδρου της χώρας Αλεξάνταρ Βούτσιτς με την ελληνίδα πολιτικό, με αφορμή την εισήγησή της, η οποία εγκρίθηκε κατά πλειοψηφία, για ένταξη του Κοσσόβου στο Συμβούλιο της Ευρώπης (ΣτΕ). Όπως αναφέρει ο Φιλελεύθερος της Κύπρου σε διαδικτυακό άρθρο του, ο κ. Βούτσιτς αποκάλυψε πως γνωρίζει το τηλεφώνημα το οποίο έγινε στην Μπακογιάννη ώστε αυτή να αλλάξει στάση επί του θέματος, παραιτούμενη από τους όρους τους οποίους και η ίδια έθετε. Μπορεί να μην κατονόμασε ποιος έκανε το τηλεφώνημα αλλά είναι γνωστό ότι την πίεση για την εξέλιξη αυτή την ασκούσαν από πολύ καιρό Αμερικανοί και ΝΑΤΟϊκοί, όπως υπογραμμίζει ο Φιλελεύθερος. Το ερώτημα είναι γιατί σε μια περιοχή που χαρακτηρίζεται σαν μπαρουταποθήκη των Βαλκανίων με εμπλεκόμενους τους Σέρβους και τους Κοσσοβάρους, ένα ελληνικό χέρι ανακάτεψε τα κάρβουνα και τα αναζωπύρωσε, φυσώντας τις στάχτες προς την μια πλευρά, αναφέρει χαρακτηριστικά η κυπριακή εφημερίδα. Δε μάσησε τα λόγια της κατά της Μπακογιάννη και η Σέρβα Μπιλιάνα Πάντιτς, πρόεδρος των Σέρβων Βουλευτών: «Θα μείνετε στην ιστορία ως κάποια που με τον πιο βάναυσο τρόπο παραβίασε όλους τους κανόνες του διεθνούς δικαίου και τις αρχές πάνω στις οποίες ιδρύθηκε αυτή η οργάνωση. Έχετε αποδείξει ότι σας λείπει η ακεραιότητα, προκαλείτε και είστε υποκρίτρια… Μπορεί να είμαστε μια μικρή χώρα, αλλά σε αντίθεση με εσάς έχουμε ακεραιότητα και ποτέ δεν πρόκειται να παραδοθούμε και να υποκύψουμε». Η κυπριακή εφημερίδα αναφέρεται και στις επιπτώσεις που μπορεί να έχει αυτή η εξέλιξη και στην κυπριακή υπόθεση τονίζοντας τα ακόλουθα, μεταξύ άλλων: «Είναι θλιβερό επειδή με αυτή την αναζωπύρωση των καρβούνων, απειλείται σοβαρά πλέον να καεί και η Κύπρος, που διαθέτει το όμαιμον και ομόγλωσσον… Είναι τραγικό επειδή επί μισό αιώνα, η συντριπτική πλειονότητα των κατοίκων αυτού του δύσμοιρου νησιού πασχίζει να ξεχάσει την τραγικότατη εκείνη καραμανλική ρήση «η Κύπρος κείται μακράν…». Επί μισό αιώνα πασχίζουμε να πείσουμε τον εαυτό μας, ότι ήταν απλώς μια ατυχής φράση ή έστω θλιβερή επιλογή της στιγμής. Ότι δεν αντικατοπτρίζει την πραγματική στάση των Αθηνών για την όποια ανάλογη κρίσιμη στιγμή ενδεχομένως να βρεθεί η μικρή αλλά λατρεμένη μας πατρίδα. Πάντοτε διαχωρίζαμε και θα συνεχίσουμε να διαχωρίζουμε την Αθήνα, όπου εννοούμε την πολιτική εξουσία, από την Ελλάδα, όπου εννοούμε την ευρεία έννοια του έθνους και τους Έλληνες. Αφού πάντοτε, ένα πέρασμα από τον Τύμβο της Μακεδονίτισσας είναι αρκετό για να ξεκαθαρίσει στο μυαλό και στην ψυχή μας τις διαφορετικές αυτές έννοιες». «Ντροπή σου» άθλια Ντόρα Μπακογιάννη!  «Ξέρω πολύ καλά ποιος έδωσε την εντολή να εγκαταλείψετε τις αρχές σας. Ντροπή σας». Κόλαφος για την ανεκδιήγητη Ντόρα Μπακογιάννη από τον πρόεδρο της Σερβίας Αλεξάνταρ Βούτσιτς για την εισήγησή της, η οποία εγκρίθηκε κατά πλειοψηφία, για ένταξη του Κοσσόβου στο Συμβούλιο της Ευρώπης (ΣτΕ). Μια απόφαση, που μόνο σαν πισώπλατη μαχαιριά κατά της Κύπρου μπορεί να λογισθεί, αφού το ίδιο καθεστώς παρατηρητή στο ΣτΕ κατέχει και το ψευδοκράτος. Ως εκ τούτου, από την στιγμή, που μέσω της εισήγησης της ανεκδιήγητης Ντόρας, άνοιξε η θύρα για ένταξη ενός αποσχισθέντος ψευδοκρατιδίου, αναπόφευκτα ανάλογο δρόμο θα επιχειρήσει να ακολουθήσει και το έτερο ψευδοκρατίδιο με ό,τι αυτό συνεπάγεται για την Κυπριακή Δημοκρατία. Και για την… πέραν της Μπακογιάννη και του Μητσοτάκη Ελλάδα. Ο κ. Βούτσιτς (να αγιάσει το στόμα του ανθρώπου) βροντοφώναξε στην αχαρακτήριστη αδελφή του Πρωθυπουργού της Ελλάδας εκείνο που από την πρώτη στιγμή, οι πλείστοι (εξαιρουμένων όσων έχουν τα ίδιο μυαλό μαζί της, άμυαλοι στην πραγματικότητα) νιώσαμε την ανάγκη να κραυγάσουμε. Προχώρησε, όμως, κι ένα βήμα περισσότερο. Αποκάλυψε πως γνωρίζει το τηλεφώνημα το οποίο έγινε στην Μπακογιάννη ώστε αυτή να αλλάξει στάση επί του θέματος, παραιτούμενη από τους όρους τους οποίους και η ίδια έθετε. Μπορεί να μην κατονόμασε ποιος έκανε το τηλεφώνημα αλλά είναι γνωστό ότι την πίεση για την καταστροφική εξέλιξη την ασκούσαν από πολύ καιρό αμερικανοί και νατοϊκοί. Είναι θλιβερό διότι, σε μια περιοχή που χαρακτηρίζεται σαν μπαρουταποθήκη των Βαλκανίων με εμπλεκόμενους τους Σέρβους και τους Κοσσοβάρους, ήρθε ελληνικό χέρι να ανακατέψει τα κάρβουνα και να τα αναζωπυρώσει, φυσώντας τις στάχτες προς την μια πλευρά. Εκείνην με την οποία υποτίθεται ότι η Αθήνα διατηρούσε μέτωπο συνεργασίας. Είναι θλιβερό επειδή με αυτή την αναζωπύρωση των καρβούνων, απειλείται σοβαρά πλέον να καεί και η Κύπρος, που διαθέτει το όμαιμον και ομόγλωσσον… Είναι τραγικό επειδή επί μισό αιώνα, η συντριπτική πλειονότητα των κατοίκων αυτού του δύσμοιρου νησιού πασχίζει να ξεχάσει την τραγικότατη εκείνη καραμανλική ρήση «η Κύπρος κείται μακράν…». Επί μισό αιώνα πασχίζουμε να πείσουμε τον εαυτό μας, ότι ήταν απλώς μια ατυχής φράση ή έστω θλιβερή επιλογή της στιγμής. Ότι δεν αντικατοπτρίζει την πραγματική στάση των Αθηνών για την όποια ανάλογη κρίσιμη στιγμή ενδεχομένως να βρεθεί η μικρή αλλά λατρεμένη μας πατρίδα. Πάντοτε διαχωρίζαμε και θα συνεχίσουμε να διαχωρίζουμε την Αθήνα, όπου εννοούμε την πολιτική εξουσία, από την Ελλάδα, όπου εννοούμε την ευρεία έννοια του έθνους και τους Έλληνες. Αφού πάντοτε, ένα πέρασμα από τον Τύμβο της Μακεδονίτισσας είναι αρκετό για να ξεκαθαρίσει στο μυαλό και στην ψυχή μας τις διαφορετικές αυτές έννοιες. Από την στιγμή που έγινε γνωστό το αποτέλεσμα της ψηφοφορίας στην Κοινοβουλευτική Συνέλευση του ΣτΕ, η οργή εξαιτίας της ντροπιαστικής συμπεριφοράς της Μπακογιάννη κορυφώνεται λόγω της πολλαπλής υποκρισίας που καταγράφεται. Η επίσημη Αθήνα που παίζει κρυφτούλι. Ο Τσίπρας κι ο Παπανδρέου που τήρησαν… αποχή! Η επίσημη Λευκωσία, που –μη έχουσα επιλογή- σιγοψιθυρίζει όπως τον μελλοθάνατο ο οποίος οδηγείται στο ικρίωμα. Η άλλοτε κραυγάζουσα για τους αδελφικούς δεσμούς με την Νέα Δημοκρατία Πινδάρου, που μασάει τα λόγια της με αποτέλεσμα να εκφράζεται με ακατανόητους ήχους. Τόσο μικροί όλοι τους. Τόσο λίγοι! Κρατάμε τα λόγια της Σερβίδας Μπιλιάνα Πάντιτς προς την ανεκδιήγητη Ντόρα στην ΚΣΣΕ: «Θα μείνετε στην ιστορία ως κάποια που με τον πιο βάναυσο τρόπο παραβίασε όλους τους κανόνες του διεθνούς δικαίου και τις αρχές πάνω στις οποίες ιδρύθηκε αυτή η οργάνωση. Έχετε αποδείξει ότι σας λείπει η ακεραιότητα, προκαλείτε και είστε υποκρίτρια… Μπορεί να είμαστε μια μικρή χώρα, αλλά σε αντίθεση με εσάς έχουμε ακεραιότητα και ποτέ δεν πρόκειται να παραδοθούμε και να υποκύψουμε». Κρατάμε το τεράστιο «Ντροπή σας» του κ. Βούτσιτς προς την Μπακογιάννη. Και αφιερώνουμε τους στίχους του τεράστιου Πασσιαρδή –μου τους θύμισε χθες ένας καλός φίλος- προς την άθλια Ντόρα: «Είμαστε Έλληνες/ Δεν είν’ η πρώτη σας φορά που μας πουλήσατε/ Το ’χετε ξανακάνει, χρόνια πριν, σ’ άλλους αιώνες, όταν μας ξεπουλούσατε στους Πέρσες/ Και όμως ζήσαμε. Κι αντέξαμε σκλαβιές και κούρσα, τα φέραμε δεξά με την αναβροχιά και την ακρίδα/ Είμαστε Έλληνες. Δεν καρτερούμε τίποτα/ Τώρα μας ρίξατε στους Τούρκους το αίμα πότισε πλούσιο τη γη κι αλυσοδέσανε βαριά τον Πενταδάχτυλο/ Είμαστε Έλληνες. Δεν καρτερούμε τίποτα, τίποτα απ’ την Αθήνα/ Είμαστε Έλληνες, Έλληνες του πικρού καιρού και της Απελπισίας». Γιώργος Καλλινίκου  "
    },
    {
        "title": "Ραδίκια τα… µετάλλια - Documento",
        "body": "Η Αλεξάνδρα Εφραίµογλου κατέκτησε το χρυσό µετάλλιο στο ευρωπαϊκό πρωτάθληµα στο τραµπολίνο και στις δηλώσεις της έθεσε ένα θέµα που «πονάει»: την έλλειψη χώρου και εξοπλισµού για την καλύτερη προετοιµασία της. «…είναι δύσκολο να βρεις τον εξοπλισµό, σε συνδυασµό µε τον χώρο. Για παράδειγµα, στο γυµναστήριό µας δεν έχουµε τον πλήρη εξοπλισµό, οπότε αναγκάζοµαι να φεύγω στο εξωτερικό για προετοιµασίες ώστε να µπορώ να δοκιµάσω προγράµµατα…» είπε η Εφραίµογλου και το εύλογο ερώτηµα που τίθεται είναι πόσο κοστίζει ο εξοπλισµός για να προετοιµάζεται µια πρωταθλήτρια Ευρώπης. Σίγουρα δεν κοστίζει 6 εκατ. ευρώ, ποσό που δαπανήθηκε για τους 3ους Παράκτιους Μεσογειακούς Αγώνες που φιλοξενήθηκαν στο Ηράκλειο Κρήτης. Από τότε πέρασαν µόλις επτά µήνες και πραγµατικά σοκάρει η σηµερινή κατάσταση του Karteros Beach Sports Center, το οποίο πλέον παραπέµπει σε παρατηµένο «µποστάνι». Το αθλητικό κέντρο κατασκευάστηκε επί θητείας Λευτέρη Αυγενάκη, ο οποίος είχε µετατρέψει την εκλογική του περιφέρεια σε… αθλητική πρωτεύουσα της χώρας. Για να έρθουν µετάλλια στην Ελλάδα οι πρωταθλητές µας πρέπει να προπονούνται στα κατάλληλα γυµναστήρια και να έχουν στη διάθεσή τους τον απαραίτητο εξοπλισµό. Κάτι που δεν συµβαίνει στην περίπτωση της 19χρονης πρωταθλήτριας. Η περίπτωση της Εφραίµογλου και του Karteros Beach Sports Center είναι οι δύο όψεις του ελληνικού αθλητισµού. Από τη µια αθλητές µε ταλέντο που προπονούνται σκληρά για να κατακτήσουν µετάλλια και από την άλλη πεταµένα λεφτά σε αθλητικό κέντρο µίας χρήσης στην πόλη του υφυπουργού. «Με απορία, θυµό και αγανάκτηση παρατήρησα ότι στις “πρότυπες” εγκαταστάσεις, τις “καλύτερες της Ευρώπης” όπως τις λάνσαρε για τις προσωπικές του ανάγκες αυτοπροβολής ο Λ. Αυγενάκης, να φυτρώνουν ξινήθρες, ραδίκια και άλλα εδώδιµα φυτά της κρητικής υπαίθρου» έγραψε σε ανάρτησή του ο πρόεδρος της ΕΠΣ Ηρακλείου Νίκος Τζώρτζογλου για το απεριποίητο «µποστάνι» του πρώην υφυπουργού."
    },
    {
        "title": "Ιράκ: Στόχος πυραυλικής επίθεσης φιλοϊρανική πολιτοφυλακή - Documento",
        "body": "Η φιλοϊρανική πολιτοφυλακή Χασντ ας Σααμπί («Μονάδες Λαϊκής Κινητοποίησης»), η οποία έχει ενταχθεί στον ιρακινό στρατό, ανακοίνωσε σήμερα ότι ισχυρή έκρηξη σημειώθηκε σε διοικητήριό της, περίπου 50 χιλιόμετρα νότια της Βαγδάτης, πρωτεύουσας του Ιράκ. Ένας μαχητής σκοτώθηκε και άλλοι έξι τραυματίστηκαν, ανέφεραν νοσοκομειακές πηγές που επικαλείται το πρακτορείο ειδήσεων Reuters. Διαβάστε επίσης – Τουρκία – Ιράκ: Συνομιλίες στη Βαγδάτη με τους Κούρδους του PKK στο στόχαστρο Το δίκτυο Al Arabiya μετέδωσε πως η βάση έγινε στόχος πυραυλικής επίθεσης, ωστόσο αδιευκρίνιστο παραμένει ποιος την εξαπέλυσε. Το διοικητήριο των αμερικανικών ενόπλων δυνάμεων που είναι αρμόδιο για την περιοχή της Μέσης Ανατολής (U.S. Central Command ή CENTCOM) αρνήθηκε κάθε εμπλοκή. «Ενημερωθήκαμε για αναφορές που υποστηρίζουν ότι οι ΗΠΑ εξαπέλυσαν σήμερα αεροπορικές επιδρομές στο Ιράκ. Αυτές οι αναφορές δεν είναι αληθείς. Οι ΗΠΑ δεν εξαπέλυσαν σήμερα αεροπορικές επιδρομές στο Ιράκ», αναφέρει ανάρτηση της CENTCOM στην πλατφόρμα X (πρώην Twitter). Ισραηλινός αξιωματούχος, που μίλησε στο αμερικανικό δίκτυο CNN υπό τον όρο να διατηρήσει την ανωνυμία του, διαβεβαίωσε πως δεν ευθύνεται το Ισραήλ."
    },
    {
        "title": "«Η Ουκρανία μπορεί να χάσει τον πόλεμο μέχρι το τέλος του 2024» προειδοποιεί η CIA - Documento",
        "body": "Μια αυστηρή προειδοποίηση απευθύνει ένα κορυφαίος Αμερικανός αξιωματούχος, ενώ το Κίεβο ανησυχεί ενόψει μια διαφαινόμενης καλοκαιρινής επίθεσης της Ρωσίας. Ο διευθυντής της CIA Γουίλιαμ Μπερνς απηύθυνε μια αυστηρή προειδοποίηση προς το Καπιτώλιο την Πέμπτη: Αν δεν εγκρίνετε τη βοήθεια προς την Ουκρανία τώρα, το Κίεβο θα μπορούσε να χάσει τον πόλεμο μέχρι το τέλος του έτους. Μιλώντας σε εκδήλωση στο Προεδρικό Κέντρο του Τζορτζ Μπους, ο Μπερνς προέτρεψε τους νομοθέτες να περάσουν το συμπληρωματικό πρόγραμμα που θα προσέφερε δισεκατομμύρια στις πολεμικές προσπάθειες της Ουκρανίας. «Με την ώθηση που θα προέλθει από τη στρατιωτική βοήθεια, τόσο σε πρακτικό όσο και σε ψυχολογικό επίπεδο, οι Ουκρανοί είναι απολύτως ικανοί να αντέξουν μέχρι το 2024 και να διαψεύσουν την αλαζονική άποψη του Πούτιν ότι ο χρόνος είναι με το μέρος του», ανέφερε. Αλλά αν αυτό δεν περάσει από το Κογκρέσο, «η εικόνα είναι πολύ πιο δυσοίωνη», συνέχισε. «Υπάρχει ένας πολύ πραγματικός κίνδυνος οι Ουκρανοί να χάσουν στο πεδίο της μάχης μέχρι το τέλος του 2024, ή τουλάχιστον να θέσουν τον Πούτιν σε μια θέση όπου θα μπορούσε ουσιαστικά να υπαγορεύσει τους όρους μιας πολιτικής διευθέτησης». Πρόκειται ίσως για την πλέον ισχυρή προειδοποίηση από ανώτερο αξιωματούχο της αμερικανικής κυβέρνησης όσον αφορά τον πόλεμο, η οποία έρχεται καθώς αξιωματούχοι στο Κίεβο προειδοποιούν ότι μια διαφαινόμενη ρωσική επίθεση το καλοκαίρι – η οποία θα έβλεπε μαζικά κύματα στρατευμάτων να εισβάλλουν στην Ουκρανία – θα μπορούσε να εξουδετερώσει τους Ουκρανούς στρατιώτες. Οι παρατηρήσεις του Μπερνς έρχονται μία ημέρα μετά την παρουσίαση από τον Πρόεδρο της Βουλής των Αντιπροσώπων Μάικ Τζόνσον του πολυαναμενόμενου πακέτου εξωτερικής βοήθειας, το οποίο κρέμεται από μια κλωστή, καθώς ο Πρόεδρος προσπαθεί να εξασφαλίσει τις ψήφους που απαιτούνται για να ξεκινήσει η συζήτηση. Την Τετάρτη, ο πρόεδρος του Γενικού Επιτελείου Στρατού στρατηγός Τσαλρς Μπράουν δήλωσε στους νομοθέτες ότι τα «κέρδη που κατακτήθηκαν σκληρά στην Ουκρανία μπορεί να χαθούν χωρίς την υποστήριξή μας», ενώ ο υπουργός Άμυνας Λόιντ Όστιν προειδοποίησε επίσης ότι εάν η επιπλέον βοήθεια καθυστερήσει, οι σύμμαχοι και οι εταίροι «θα αμφισβητήσουν εάν … είμαστε αξιόπιστος εταίρος». Ο πρόεδρος Τζο Μπάιντεν δήλωσε επίσης ότι υποστηρίζει σθεναρά τα νομοσχέδια που έδωσε στη δημοσιότητα ο Τζόνσον. Εδώ και μήνες, η κυβέρνηση έχει πει ότι η αδυναμία των νομοθετών να περάσουν τη βοήθεια για την Ουκρανία είναι ένας σημαντικός λόγος που το Κίεβο αγωνίζεται στο πεδίο της μάχης. Η υποστήριξη της Ουκρανίας αυτή τη στιγμή αφορά περισσότερα τον πόλεμο με τη Ρωσία, υποστήριξε ο Μπερνς κατά τη διάρκεια της εκδήλωσης. «Αφορά επίσης τον Σι Τζινπίνγκ στην Κίνα, τις φιλοδοξίες του και τους συμμάχους και εταίρους μας στον Ινδο-Ειρηνικό», είπε. «Αυτό είναι πραγματικά ένα ερώτημα για το αν οι αντίπαλοί μας κατανοούν την αξιοπιστία και την αποφασιστικότητά μας και αν οι σύμμαχοι και οι εταίροι μας το κατανοούν επίσης». Πηγή: Politico Διαβάστε επίσης: Παγκόσμια ανησυχία: Οι εκδοχές Ιράν και Ισραήλ, τι μέλλει γενέσθαι στη Μέση Ανατολή – Ανάλυση BBC Μπαρούτι η Μέση Ανατολή: «Αναχαιτίσαμε drones», λέει η Τεχεράνη – «Πυραυλικά πλήγματα», αναφέρουν τα αμερικανικά ΜΜΕ Παγκόσμια ανησυχία: «Το Ισραήλ επιτέθηκε σε αεροπορική βάση στο Ιράν» – Καταιγιστικές εξελίξεις ΟΗΕ: «Μπλόκο» από τις ΗΠΑ στην πλήρη ένταξη της Παλαιστίνης – «Στο χείλος της αβύσσου η Μέση Ανατολή»    "
    },
    {
        "title": "ΕΓΚΛΗΜΑ ΤΕΜΠΗ - Documento",
        "body": " "
    },
    {
        "title": "Το 2024 αφιερωματικό Έτος στον Λόρδο Βύρωνα - Documento",
        "body": "Για την προσφορά του στην Ελλάδα και τη στάση του στην αρπαγή των Γλυπτών από τον Έλγιν. Τα εγκαίνια της έκθεσης “Ο Μπάυρον και η Ελλάδα” στο Μεσολόγγι, επέλεξε η υπουργός Πολιτισμού Λίνα Μενδώνη για να ανακοινώσει την ανακήρυξη του 2024 σε Αφιερωματικό Έτος στον Λόρδο Βύρωνα”. Διακόσια χρόνια συμπληρώθηκαν από το θάνατο του επιφανέστερου φιλέλληνα, για την προσφορά του οποίου στη χώρα μας η υπουργός δήλωσε, μεταξύ άλλων: “Η κάθοδος του Βύρωνα στην Ελλάδα και ο θάνατός του στο Μεσολόγγι, έδωσαν τεράστια δημοσιότητα στην εξέγερση των Ελλήνων και κινητοποίησαν την φωτισμένη Ευρώπη”.  Η κ. Μενδώνη τόνισε επίσης μια πολύ σημαντική διάσταση της κληρονομιάς του Μπάυρον στη χώρα μας: Την άμεση αντίδρασή του στην αρπαγή των Γλυπτών του Παρθενώνα από τον Έλγιν. «Το πέρασμα του Βύρωνα από την Ελλάδα και το τέλος του εδώ τείνουν, πολύ φυσιολογικά, να επισκιάσουν ένα άλλο σημαντικότατο κομμάτι της αγάπης του για την Ελλάδα και της διαχρονικής κληρονομιάς του στους Έλληνες. Την εξαρχής εκδηλωθείσα αντίδρασή του στη βίαιη απόσπαση και αρπαγή των Γλυπτών του Παρθενώνα, από τον Έλγιν. Ποιος άλλος εκτός από τον Μπάυρον, αναρρωτήθηκε, θα μπορούσε “να συνηγορήσει με καλύτερο τρόπο υπέρ της επανένωσης των Γλυπτών του Παρθενώνα;”  Η ανακήρυξη του 2024 ως Αφιερωματικού Έτους στον Λόρδο Βύρωνα είναι ενας ελάχιστος φόρος τιμής, όπως είπε, για μια “διαχρονική φωνή δικαιοσύνης, τότε για την ανεξαρτησία μας, σήμερα για το δίκαιο αίτημα της επανένωσης των Γλυπτών του Παρθενώνα»."
    },
    {
        "title": "«Δημήτρη μου νικάμε»: Η αντίδραση του Π. Ασλανίδη για το πειθαρχικό κατά της εισαγγελέα που «έβγαλε λάδι» τον Τριαντόπουλο - Documento",
        "body": "Η πρώτη αντίδραση του Παύλου Ασλανίδη και της οικογένειάς του μετά την ανακοίνωση της εισαγγελίας του Αρείου Πάγου με την οποία ζητά πειθαρχική έρευνα για την εισαγγελέα Πρωτοδικών Λάρισας που εξέδωσε απορριπτική διάταξη για τον κ. Τριαντόπουλο, παρακάμπτοντας τον νόμο περί ευθύνης υπουργών, μέσω του documentonews.gr. «Δημήτρη μου νικάμε. Οι αγώνες μας δεν πάνε χαμένοι. Το μόνο που θέλω εγώ και η οικογένειά μου είναι να αποδοθεί δικαιοσύνη και να λάμψει η αλήθεια για την δολοφονία των παιδιών μας. Όποιος έχει την ευθύνη για τον θάνατο τόσων ανθρώπων αλλά και για την πλήρη αλλοίωση του χώρου του εγκλήματος οφείλει να λογοδοτήσει. Περιμένουμε από τις δικαστικές αρχές να κάνουν την δουλειά τους, όπως άλλωστε οφείλουν» σχολιάζει μέσω του documentonews.gr ο πατέρας του αδικοχαμένου 26χρονου Δημήτρη. Πριν λίγα λεπτά η Γεωργία Αδειλίνη, εισαγγελέας του Αρείου Πάγου εξέδωσε ανακοίνωση με την οποία ζητά έρευνα για τυχόν ποινική ευθύνη της εισαγγελέα Πρωτοδικών Λάρισας, Ειρήνης Κεχαγιά, η οποία έθεσε στο αρχείο την μήνυση συγγενών θυμάτων κατά του Χρήστου Τριαντόπουλου μεταξύ άλλων, καταλήγοντας μάλιστα πως ο τελευταίος δεν φέρει καμία ευθύνη για το μπάζωμα του χώρου του εγκλήματος στα Τέμπη. Υπενθυμίζουμε πως στις αρχές του περασμένου Δεκέμβρη ο Παύλος Ασλανίδης, που έχασε τον 26χρονο γιο του Δημήτρη και ο Χρήστος Κωνσταντινίδης, που έχασε την γυναίκα του Βασιλική Χλωρού στο έγκλημα των Τεμπών, κατέθεσαν συμπληρωματική μήνυση κατά συγκεκριμένων προσώπων για την αλλοίωση (μπάζωμα) του χώρου στο σημείο σύγκρουσης των δύο τρένων, μεταξύ των οποίων του Χρ. Τριαντόπουλου και της Ζ. Ράπτη. Έπειτα στις 26 Μαρτίου η εισαγγελέας Πρωτοδικών εξέδωσε απορριπτική διάταξη, παρακάμπτοντας τον νόμο περί ευθύνης υπουργών, που προστάζει τον δικαστικό λειτουργό να διαβιβάζει αμελλητί στην Βουλή των Ελλήνων κάθε δικογραφία όταν θα σκοντάψει σε όνομα υπουργού. Δείτε επίσης: Έγκλημα Τέμπη: Η εισαγγελέας Λάρισας παρέκαμψε τον νόμο περί ευθύνης υπουργών και βγάζει λάδι τον Τριαντόπουλο Εχθές ο Παύλος Ασλανίδης άσκησε έφεση κατά της απορριπτικής διάταξης της εισαγγελίας Λάρισας διά του πληρεξούσιου δικηγόρου του, Γιώργου Ηλιόπουλου ζητώντας μεταξύ άλλων να ελεγχθεί πειθαρχικά η εισαγγελέας που αποφάσισε να βάλει την υπόθεση στο αρχείο και να αθωώσει τον κ.Τριαντόπουλο και όσους μετείχαν στο ΣΟΠΠ. «Είναι σημαντικό να τονιστεί ότι η θέση στο αρχείο της από 8.12.2023 Έγκλησης μου με την προσβαλλόμενη με την παρούσα Προσφυγή Διάταξη είναι ενέργεια για την οποία η υπογράφουσα την προαναφερόμενη Διάταξη Εισαγγελέας πρέπει να ελεγχθεί πειθαρχικά, διότι υπερέβη τη δικαιοδοσία της. Πρόκειται για Εισαγγελέα της Τακτικής Δικαιοσύνης, η οποία δεν έχει εξουσία, δίχως να ενημερωθεί έστω η Βουλή, να αξιολογήσει ποινικά οποιαδήποτε πράξη Υπουργών – μελών της Κυβέρνησης – Υφυπουργών» αναφερόταν χαρακτηριστικά στην έκθεση προσφυγής. Δείτε επίσης: Έγκλημα Τέμπη: Προσφυγή συγγενών κατά της εισαγγελικής διάταξης που αθωώνει Τριαντόπουλο Προσφυγή κατά της διάταξης πρόκειται να ασκήσει και ο Χρήστος Κωνσταντινίδης μέσα στο χρονικό όριο των 15 ημερών από την ημέρα της επίδοσης, όπως ορίζει ο νόμος. Διαβάστε επίσης: Ευρωεκλογές: Η πρώτη αντίδραση Παπανώτα – Η απόσυρσή μου είναι νίκη για τον Γεωργιάδη (Video) ΣΥΡΙΖΑ: Ο Σιδηρόπουλος στη θέση Παπανώτα στο ευρωψηφοδέλτιο Εκτός ψηφοδελτίου ΣΥΡΙΖΑ ο Δημήτρης Παπανώτας μετά τα σεξιστικά σχόλια Τέμπη: Μισοθαμμένη παλέτα εντοπίστηκε στο ιδιόκτητο οικόπεδο – «Αγωνιώ μήπως βρεθεί βιολογικό υλικό» λέει συγγενής στο documentonews.gr Ο Ανδρουλάκης, ο ήλιος του ΠΑΣΟΚ και η κολυμβήθρα του Σιλωάμ Ισραήλ: Εξετάστηκαν μέσα στην εβδομάδα τα σχέδια επίθεσης στο Ιράν – Το κρίσιμο τηλεφώνημα Μπάιντεν – Νετανιάχου Champions League: Ρεάλ – Μπάγερν, το δεύτερο ζευγάρι των ημιτελικών – Πώς πήραν την πρόκριση (Videos) Υγεία SOS: Λωρίδα της γάζας τα νοσοκομεία – Μόνο χαράτσια και χειρουργεία με πληρωμή Σοκ: Ανώτερος Αξιωματικός της Πυροσβεστικής έδερνε τη σύντροφό του – Τον κατήγγειλε αλλά η ΕΛΑΣ… δεν τον βρίσκει  "
    },
    {
        "title": "Απόψεις - Σχόλια & Αναλύσεις Ειδήσεων | Documento News",
        "body": " "
    },
    {
        "title": "Υγεία | Documento News",
        "body": " "
    },
    {
        "title": "Ο ιός της γρίπης των πτηνών H5N1 εντοπίστηκε σε αγελαδινό γάλα - Documento",
        "body": "Μετά τον εντοπισμό ισχυρών συγκεντρώσεων του ιού H5N1 στο γάλα αγελάδων που είχαν μολυνθεί από τη γρίπη των πτηνών στις ΗΠΑ, ο Παγκόσμιος Οργανισμός Υγείας συνέστησε σήμερα την εφαρμογή «λογικών» μέτρων διατροφικής ασφάλειας, όπως τη χρήση παστεριωμένου γάλακτος. Προς το παρόν, διεξάγονται έρευνες για να καθοριστεί για πόσο χρονικό διάστημα μπορεί να επιβιώσει ο ιός στο γάλα και ο ΠΟΥ ζήτησε από όλους να είναι σε επαγρύπνηση. «Για όσο είναι σε εξέλιξη οι μελέτες, είναι σημαντικό οι άνθρωποι να εφαρμόζουν ασφαλείς διατροφικές πρακτικές, όπως να καταναλώνουν μόνο παστεριωμένο γάλα», είπε η γιατρός Ουενκίνγκ Ζανγκ, η επικεφαλής του παγκόσμιου προγράμματος του ΠΟΥ για τη γρίπη, στην τακτική ενημέρωση του Οργανισμού, στη Γενεύη. «Παρατηρούμε τώρα ότι πολλά κοπάδια αγελάδων προσβλήθηκαν, σε αυξανόμενο αριθμό αμερικανικών Πολιτειών, κάτι που δείχνει ότι πρόκειται για μια νέα φάση όσον αφορά τη διάδοση του ιού στα θηλαστικά», πρόσθεσε. Οι υγειονομικές αρχές του Τέξας, όπου εντοπίστηκε η πρώτη περίπτωση μετάδοσης του ιού από την αγελάδα στον άνθρωπο, υπογράμμισαν ότι δεν υπήρχε κανένας κίνδυνος για τους καταναλωτές, επειδή είναι υποχρεωτικό να καταστρέφεται το γάλα των άρρωστων βοοειδών. Η παστερίωση, δηλαδή η θερμική επεξεργασία του γάλακτος, σκοτώνει τον ιό. Τα κρούσματα του ιού Α(Η5Ν1) μεταξύ των ανθρώπων είναι σπάνια και συνδέονται με την επαφή τους σε άρρωστα ζώα ή την επαφή τους με μολυσμένο περιβάλλον. Δεν υπάρχει προς το παρόν κάποια απόδειξη ότι ο ιός μεταδίδεται από άνθρωπο σε άνθρωπο, όμως οι επιστήμονες ανησυχούν ότι η εξάπλωση του θα διευκολύνει την εμφάνιση κάποιας μετάλλαξης. Από τις αρχές του 2023 μέχρι την 1η Απριλίου 2024 ο ΠΟΥ κατέγραψε συνολικά 889 κρούσματα γρίπης των πτηνών σε ανθρώπους, σε 23 χώρες. Εξ αυτών, πέθαναν οι 463, δηλαδή το ποσοστό θνησιμότητας ανέρχεται στο 52%. Διαβάστε επίσης: Ιράν: Η ισραηλινή επίθεση δεν προκάλεσε ζημιές ή θύματα, δηλώνει ο Ιρανός ΥΠΕΞ – Τι προβλέπουν οι αναλυτές  Γάζα: «Εσκεμμένα κατεστραμμένοι» οι ιατρικοί εξοπλισμοί σε νοσοκομεία λέει ο ΟΗΕ"
    },
    {
        "title": "Υπουργείο Οικονομίας: Νέα κίνητρα και φοροαπαλλαγές για συγχωνεύσεις επιχειρήσεων - Documento",
        "body": "Νέες φοροαπαλλαγές για τις μεγάλες επιχειρήσεις που προωθούν συγχωνεύσεις αλλά και μέτρα για την αντιμετώπιση του χαμηλού ποσοστού απασχόλησης των γυναικών στη χώρα μας συγκριτικά με αυτό της ΕΕ προωθεί η κυβέρνηση στο όνομα της ανταγωνιστικότητας της οικονομίας και της δυναμικής μεγέθυνσης της τα επόμενα χρόνια. Στο πρώτο μέτωπο, σύμφωνα με έγκυρες πηγές, έχει δρομολογηθεί ο σχεδιασμός νέου νόμου με μειώσεις φόρων και άλλα κίνητρα που θα ενθαρρύνουν συγχωνεύσεις μικρών και μεσαίων επιχειρήσεων μεταξύ τους ή με άλλες μεγαλύτερες εταιρείες από την Ελλάδα ή το εξωτερικό. Ο στόχος είναι να μεγαλώσει το μέγεθος των ελληνικών επιχειρήσεων και έτσι να γίνουν περισσότερο ανταγωνιστικές στο εγχώριο και διεθνές οικονομικό περιβάλλον. Σήμερα, σχεδόν 800.000 εγχώριες επιχειρήσεις απασχολούν έως 10 εργαζόμενους και αποτελούν τη συντριπτική πλειονότητα στον επιχειρηματικό χάρτη της χώρας. Οι επιχειρήσεις αυτές αποτελούν το 94,5% του συνόλου των μικρομεσαίων επιχειρήσεων έναντι 92,3% που είναι το αντίστοιχο ποσοστό στην ΕΕ. Μεταξύ των μέτρων που συζητούνται είναι και κίνητρα για την διευκόλυνση εισαγωγής των συγχωνευμένων εταιρειών στην κύρια αγορά του Χρηματιστηρίου, όπως μεγαλύτερες εκπτώσεις δαπανών. Επίσης, μελετώνται φορολογικά κίνητρα σε επενδυτές που θα τοποθετούν κεφάλαια στις υπο συγχώνευση επιχειρήσεις καθώς και επέκταση των ετών φοροαπαλλαγής των κερδών καινοτόμων επιχειρήσεων. Στο μέτωπο της απασχόλησης των γυναικών η Ελλάδα παραμένει στους ουραγούς της Ευρώπης. Με βάση τα στοιχεία, το ποσοστό απασχόλησης των γυναικών στις ηλικίες 20-64 ετών κυμαίνεται στο 55% ενώ στους άνδρες φτάνει το 77%. Η ανεργία στις γυναίκες με τα βάση τα στοιχεία του Φεβρουαρίου 2023, ανέρχονταν στο 14,2% έναντι 8,4% των ανδρών. Πρόκειται για ένα ιδιαίτερα σημαντικό ποσοστό του πληθυσμού που “λείπει” από την αγορά εργασίας την ώρα που η χώρα έχει ανάγκη εργατικών χεριών σε κρίσιμους τομείς. Εξετάζεται, μεταξύ άλλων, να δοθούν κίνητρα που θα αφορούν την επιδότηση εισφορών ή μισθών για τις επιχειρήσεις που θα προσλαμβάνουν γυναίκες. Το σχέδιο θα αφορά κυρίως την ένταξη στην αγορά εργασίας γυναικών που δεν έχουν ξαναεργαστεί και σε δεύτερο επίπεδο την επανένταξη γυναικών που έχουν βρεθεί εκτός της αγοράς και δεν μπορούν να επιστρέψουν είτε γιατί δεν βρίσκουν θέσεις ανάλογες των προσόντων τους είτε ικανοποιητικό μισθό. Σημειώνεται ότι το χαμηλό ποσοστό απασχόλησης των γυναικών στην αγορά εργασίας επισημαίνεται σχεδόν σε όλες τις εκθέσεις των διεθνών οργανισμών ώς ένα από τα σημαντικά προβλήματα της ελληνικής οικονομίας. Με πληροφορίες από ΑΠΕ – ΜΠΕ"
    },
    {
        "title": "Κακοκαιρία: Προβλήματα από την νεροποντή, άντεξε η Θεσσαλία - Πού... χιόνισε (Photos-Video) - Documento",
        "body": "Η κακοκαιρία εξπρές ήδη επελαύνει στη χώρα, με ισχυρές βροχοπτώσεις να σημειώνονται στη Θεσσαλία, ενώ καταιγίδες και χαλαζοπτώσεις χτύπησαν και το Πήλιο στη Μαγνησία. Το αισιόδοξο είναι ότι μέχρι στιγμής τα όποια προβλήματα προκάλεσε σε φαίνεται να είναι σοβαρά προβλήματα. Η πυροσβεστική δεν δέχθηκε καμία κλήση για άντληση υδάτων. Η κακοκαιρία χτύπησε με σφοδρότητα μέσα την νύχτα το Νότιο Πήλιο πλημμυρίζοντας δρόμους και σοκάκια σε Ζαγορά, Μηλιές αλλά χωρίς να δημιουργείται κάποιο σοβαρό πρόβλημα. Πολύ νερό έπεσε και στην πόλη της Καρδίτσας όπου έως το βράδυ της Παρσκευής είχαν καταμετρηθεί 70 χιλιοστά βροχής. Διαβάστε επίσης – Κικίλιας: Η επικοινωνία είναι… η ουσία και για την επερχόμενη κακοκαιρία στη Θεσσαλία  Στη πόλη του Βόλου υπήρχαν κατά τη διάρκεια της νύχτας προβλήματα ηλεκτροδότησης που όμως σύντομα αποκαταστάθηκαν.    Ισχυρή καταιγίδα έπληξε όμως και τα νησιά των Βορείων Σποράδων, Σκιάθο και Σκόπελο. Πλημμυρικά φαινόμενα είχαμε σε δρόμους στην Καρδίτσα.  Χωρίς προβλήματα πέρασε το κύμα της έντονης βροχόπτωσης που έπληξε περιοχές της Λάρισας κυρίως τις βραδινές ώρες της Παρασκευής και τις πρώτες πρωινές του Σαββάτου. Στα Φάρσαλα όπου υπήρχε εκτίμηση για ποσότητες νερού περί τα 50 με 60 χιλιοστά, όλα κύλησαν ομαλά. Όλο το βράδυ επί ποδός βρισκόταν οι μηχανισμός τόσο της Περιφέρειας, όσο και του Δήμου με δεκάδες μηχανήματα να βρίσκονται σε επιφυλακή, διάσπαρτα σε διάφορα καίρια σημεία. Ήρεμη ήταν και η βραδιά στην Πυροσβεστική Υπηρεσία Λάρισας η οποία δεν βρέθηκε αντιμέτωπη με κάποιο σοβαρό περιστατικό. Μικρής έκτασης πλημμυρικά φαινόμενα είχαμε σε αγροτικές εκτάσεις. Στα πολύ υψηλά ποσοστά βροχής που έπεσαν κυρίως σε Βόλο και Πήλιο, αναφέρθηκε σε δηλώσεις του στο onlarissa.gr, το πρωί του Σαββάτου, ο Περιφερειάρχης Θεσσαλίας κ. Δημήτρης Κουρέτας. «Το φαινόμενο έχει κοπάσει, σημείωσε, το ύψος όμως της βροχής σε μερικά μέρη ήταν πάρα πολύ μεγάλο. Στον αστικό Βόλο είχαμε 95 χιλιοστά βροχής σε 8 ώρες ενώ στον «Ντάνιελ» ήταν 156. Είχαμε μεγάλη ένταση αλλά μικρής διάρκειας φαινόμενα. Αντίστοιχα είχαμε 150 χιλιοστά στη Ζαγορά και 80 χιλιοστά βροχής στην Καρδίτσα». Υπενθυμίζεται πως από χθες στη Λάρισα βρίσκεται ο Υπουργός Πολιτικής Προστασίας κ. Βασίλης Κικίλιας προκειμένου να παρακολουθεί από κοντά την κατάσταση και να συντονίζει τις προσπάθειες του κρατικού μηχανισμού. Πριν από μερικές ώρες με κοντομάνικο στις παραλίες και σήμερα με χιόνι και θερμοκρασίες κοντά στο μηδέν! Το κύμα κακοκαιρίας που χτύπησε – ευτυχώς ελαφρά – τη Θεσσαλία, προκάλεσε έντονες χιονοπτώσεις στα ορεινά των Τρικάλων, αλλά και σε άλλες περιοχές με μεγάλο υψόμετρο. Δείτε χαρακτηριστικές φωτογραφίες από τη “Βίλα Φιλοκώστα” που φιλοξενεί το trikalavoice.gr:    Χιόνια έπεσαν και στην Ηπειρο στον ορεινό άξονα της Εγνατίας Οδού στο ύψος του Μετσόβου.     "
    },
    {
        "title": "Τέχνες & Πολιτισμός | Documento News",
        "body": " "
    },
    {
        "title": "Τον αγνόησε - Documento",
        "body": "«Επίτιμος πρόεδρος της ομοσπονδίας μπάσκετ δεν μπορεί να είναι άλλος από τον Νίκο Γκάλη» δήλωσε ο Παναγιώτης Φασούλας, από τη θέση του αρχηγού της… αξιωματικής αντιπολίτευσης της ΕΟΚ, μόλις πληροφορήθηκε την κίνηση φιλίας του Βαγγέλη Λιόλιου προς τον Γιώργο Βασιλακόπουλο. Οταν ο τελευταίος βρήκε βήμα σε πρόσφατη εκπομπή της ΕΡΤ3 έσπευσε να απαντήσει με τον κλασικό του τρόπο: «Την αγνοώ» είπε με σαρδόνιο χαμόγελο μόλις ρωτήθηκε για τη δήλωση Φασούλα. Οι φήμες λένε ότι η πλευρά Βασιλακόπουλου προσέγγισε τους Γιάννη Μπουρούση και Νίκο Φιλίππου αναζητώντας τον επόμενο εκλεκτό της για τον προεδρικό θώκο. Ο ίδιος ο εκπεσών λέει σε όλους ότι «παρακολουθεί τις εξελίξεις», ωστόσο δεν έχει δικαίωμα να εμπλακεί λόγω ορίου ηλικίας."
    },
    {
        "title": "Γιάννης Διονυσίου: «Οι ταμπέλες του '90 δεν ισχύουν σήμερα» - Documento",
        "body": "Ο 34χρονος Κύπριος Γιάννης Διονυσίου είναι το νέο αίμα στο έντεχνο λαϊκό τραγούδι. Δηλώνει πως ασχολείται επαγγελματικά με τη μουσική για το γούστο του χωρίς να αποσκοπεί σε καμία καριέρα. Μεγάλωσε στην Περιστερώνα, ένα χωριό της Λευκωσίας, με τραγουδιστή μπαμπά και πιανίστρια μαμά, που τον ώθησαν στις μουσικές σπουδές, αρχικά με το βιολί και κατόπιν με τη βυζαντινή παράδοση. «Ολη μου η ζωή είναι μουσική και το τραγούδι μοιάζει με προέκταση του εαυτού μου» λέει με μάτια που λάμπουν από ενθουσιασμό. Κι έτσι αρχίζει η καταγραφή της κουβέντας μας, με αφορμή φυσικά τις εμφανίσεις του στον Σταυρό του Νότου Plus. Πόσα χρόνια διαμένετε μόνιμα στην Ελλάδα; Μένω στην Ελλάδα τα τελευταία 14 χρόνια, από τα 20 μου. Το 2010 πέρασα στο Πανεπιστήμιο Μακεδονίας στο τμήμα Μουσικής Επιστήμης και Τέχνης. Στη Θεσσαλονίκη έζησα τα φοιτητικά μου χρόνια για μια δεκαετία και ήρθα στην Αθήνα από το 2020, μετά την πρώτη καραντίνα. Θα ζήσατε το μουσικό παρεΐστικο κλίμα της Θεσσαλονίκης. Μεγάλη επιρροή. Μέσω του τμήματος φτιάχναμε μουσικές ομάδες και παίζαμε ρεμπέτικα και παραδοσιακά σε ταβέρνες και καφενεία. Υπήρχε μια άνθηση των ρεμπέτικων κομπανιών εκείνη την περίοδο με πολλά στέκια που είχαν καθημερινά τρεις εναλλασσόμενους μουσικούς. Μπορούσα να τραγουδάω και να βγάζω ένα χαρτζιλίκι. Στην πορεία ασχολήθηκα κατά τύχη και με το θέατρο σε μια παράσταση με το ΚΘΒΕ ως βοηθητικός ηθοποιός. Αναφέρομαι στη μουσικοχορευτική παράσταση «Με μουσικές εξαίσιες, με φωνές» της Σοφίας Σπυράτου με θέμα τη μουσική ιστορία της Θεσσαλονίκης από την Απελευθέρωση μέχρι σήμερα. Συμμετείχαν πολύ μεγάλα ονόματα, από τη Ζωζώ Σαπουντζάκη μέχρι τον Ακη Σακελλαρίου. Θα κατανοήσατε έτσι τη σημαντικότητα της σκηνικής παρουσίας. Ακριβώς. Με βοήθησε να καταλάβω πώς λειτουργεί ένα πιο μεγάλο πατάρι. Σημαντική και η τριβή με πολύ κόσμο, αφού ήταν γύρω στους 40 συντελεστές με συχνότητα παραστάσεων πέντε μέρες την εβδομάδα και με το θέατρο γεμάτο από Νοέμβριο μέχρι το Πάσχα. Ταυτόχρονα, πήγαινα στα live καλλιτεχνών της Θεσσαλονίκης: του Καρακότα, του Μητρέντζη, του Κοροβίνη, του Αγάθωνα. Αν τα λέω σωστά, μας συστηθήκατε δισκογραφικά με μια συμμετοχή στα «Δεύτερα» του Γκόνη και του Σιώτα. Μπήκα αρχικά στη δισκογραφία με ένα σχήμα, το Ηλιοδρόμιο, με πρωτότυπα τραγούδια – μελοποιήσεις του Ηλία Σαρηγιαννίδη στον Ελύτη, τον Ουράνη και σ’ άλλους ποιητές. Αργότερα βγάλαμε μόνο ένα τραγούδι διαδικτυακά με τον Βασίλη Πετρίδη και συνειδητοποιήσαμε πως παιζόταν απ’ τα ραδιόφωνα της Αθήνας χωρίς να το έχουμε πουσάρει. Με τον Σιώτα συναντηθήκαμε μέσω κοινών γνωστών και μου μίλησε για ένα λαϊκό δίσκο που ετοίμαζε. Ετσι προέκυψε η συνεργασία μας, που οδήγησε στη συνέχεια σ’ έναν ολόκληρο δίσκο, τον πρώτο προσωπικό μου, σε μουσική πολλών διαφορετικών δημιουργών και στίχους του Κώστα Φασουλά. Γράφετε ή μόνο τραγουδάτε; Δεν γράφω. Εκανα απόπειρες, αλλά τις κρατάω για μένα. Τραγουδώ όμως σαν να φέρω μέσα μου δύο αρχετυπικούς τραγουδιστές, τον Αντώνη Διαμαντίδη ή Νταλγκά, πριν από έναν αιώνα, και τον Στέλιο Καζαντζίδη. Τους ξεχωρίζω καθώς νιώθω ότι η φωνή τους και οι καθηλωτικές ερμηνείες τους μπαίνουν κατευθείαν μες στο στέρνο μου. Είστε λαϊκός τραγουδιστής και κουβαλάτε βαρύ όνομα. Σκεφτήκατε ποτέ να το αλλάξετε; Ο Στράτος Διονυσίου έγραψε τη δική του ιστορία, ειδικά στα ζεϊμπέκικα, και τα παιδιά του συνέχισαν την παράδοσή του. Καθόλου δεν σκέφτηκα να αλλάξω επίθετο. Εγώ είμαι κάποιος άλλος που μπορεί να κάνει κάτι παραπλήσιο, αλλά δεν τραγουδάω μόνο λαϊκό τραγούδι, τα πράγματα είναι πιο ανοιχτά μες το μυαλό μου. Ενώ παλιότερα δεν έπαιζε ρόλο τόσο η φωνή ενός τραγουδιστή όσο το ρεπερτόριό του. Δεν θα δήλωνα απλώς λαϊκός τραγουδιστής και εξαρτάται απ’ το τι εννοούμε λαϊκό. Εφόσον δεν τραγουδώ λυρικό τραγούδι, ναι, είμαι λαϊκός τραγουδιστής, που τραγουδάει επίσης δημοτικό αλλά και λόγιο τραγούδι. Εχει τόσο πολλές εκφάνσεις η ελληνική μουσική που όλες αυτές οι ταμπέλες που ίσχυαν μέχρι το 1990 δεν ισχύουν σήμερα. Σε τι κομμάτια στηρίζεται το πρόγραμμά σας στον Σταυρό του Νότου; Στα κομμάτια από τον δίσκο μου «Η πρώτη βόλτα» αλλά και σ’ αυτά συναδέλφων που έχω τραγουδήσει. Σε τραγούδια φίλων της γενιάς μου, όπως της Ιουλίας Καραπατάκη, του Βασίλη Κορακάκη κ.ά. Και φυσικά σε λαϊκά τραγούδια, του Καζαντζίδη, του Διονυσίου και του Αγγελόπουλου, όπως και των ογκόλιθων Μίκη Θεοδωράκη και Μάνου Χατζιδάκι. Από τον Διονυσίου μέχρι τον Χατζιδάκι υπάρχει ισχυρή αισθητική διαφορά. Πώς αντεπεξέρχεστε κάθε φορά; Υπάρχει, όμως, κι ένα κοινό: ο ερμηνευτής. Σε όλα τα τραγούδια, όσο διαφορετικά κι αν είναι, ένας τα ερμηνεύει. Είναι μια προσωπικότητα με πολλές πλευρές. Ας μην ξεχνάμε ότι πρέπει ν’ αφήσουμε κι εμείς το δικό μας αποτύπωμα. Εμείς λέμε το «Και τι δεν κάνω», που δεν θα το τραγουδήσω όπως ο Διονυσίου, γιατί απλώς δεν μπορώ. Αν πάρουμε τώρα ένα τραγούδι του Χατζιδάκι, θ’ ακούσουμε τις αέρινες φωνές του, τον Λιούγκο, τον Λέκκα, την Νταντωνάκη. Πρέπει να λειτουργήσεις σαν συνδετικός αρμός μεταξύ του αμιγώς λαϊκού και του χατζιδακικού λαϊκού.  INF0\nΟ Γιάννης Διονυσίου εμφανίζεται στον Σταυρό του Νότου Plus τα Σάββατα 20 και 27 Απριλίου 2024"
    },
    {
        "title": "Ριζική αλλαγή του καιρού: Έρχεται «πολικός αεροχείμαρρος» με βροχές, καταιγίδες και... χιόνια - Documento",
        "body": "Αλλάζει ριζικά ο  καιρός τα επόμενα 24ωρα, καθώς αναμένονται βροχές, καταιγίδες και απότομη πτώση της θερμοκρασίας έως και 11 βαθμούς. Σύμφωνα με τον μετεωρολόγο, Γιώργο Τσατραφύλλια, έρχεται πολικός αεροχείμαρρος που θα προκαλέσει βροχές και ψύχρα, ενώ θα φέρει και χιόνια στα ορεινά, όλα αυτά μόλις λίγες ώρες μετά τα 30αρια. Το φαινόμενο θα εκτοπίσει τη σκόνη και θα φέρει χιόνια στα βουνά και μπόλικες βροχές το διήμερο Παρασκευή -Σάββατο, Ο μετεωρολόγος αναφέρει πως η Τετάρτη, είναι η  ημέρα με σκόνη η σημερινή με τις λασποβροχές να μας απασχολούν μέχρι το βράδυ κυρίως στη δυτική και βόρεια χώρα. Η Πέμπτη 18/4 είναι μια μεταβατική ημέρα. Θα εκδηλωθούν τοπικές βροχοπτώσεις στα δυτικά,τα βόρεια και την ανατολική νησιωτική χώρα και θα πέσει η θεμροκρασία 4 με 5 βαθμούς. Ωστόσο την Παρασκευή και το Σάββατο το “ατμοσφαιρικό ποτάμι ” ( αεροχείμαρρος )-εικόνα- που βρίσκεται ψηλά στην ατμόσφαιρα θα κατηφορίσει σε νοτιότερα γεωγραφικά πλάτη και θα μεταβάλλει τον καιρό στη χώρας με βροχές,καταιγίδες, περαιτέρω πτώση της θερμοκρασίας ακόμη και χιόνια! Συγκεκριμένα: Την Παρασκευή 19/4 αναμένονται μεγάλα ύψη βροχής στη δυτική και βόρεια Ελλάδα, λίγα χιόνια σε μεγάλα υψόμετρα (1400 m) και πτώση της θερμοκρασίας. Το Σάββατο 20/4 οι πιο πολλές βροχές ( τοπικά ισχυρές) θα εκδηλωθούν τις πρωινές ώρες στη Θεσσαλία,τις Σποράδες,τη Μακεδονία,τη Θράκη , το ανατολικό Αιγαίο και τα Δωδεκάννησα.Επίσης θα πνέουν ισχυροί βοριάδες. Την Κυριακή 21/4 μια δεύτερη διαταραχή θα δημιουργήσει πιο ήπια φαινόμενα στην κεντρικη και βόρεια Ελλάδα.\n ΜΑΚΕΔΟΝΙΑ, ΘΡΑΚΗ\nΚαιρός: Λίγες νεφώσεις παροδικά αυξημένες με τοπικές βροχές. Καταιγίδες θα εκδηλωθούν τις πρωινές ώρες στην ανατολική Μακεδονία και τη Θράκη και πιθανόν τις μεσημβρινές και απογευματινές ώρες στα ορεινά.\nΑνεμοι: Από δυτικές διευθύνσεις 3 με 5 μποφόρ.\nΘερμοκρασία: Από 08 έως 21 βαθμούς Κελσίου. Στη δυτική Μακεδονία 3 με 4 βαθμούς χαμηλότερη. ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ\nΚαιρός: Νεφώσεις παροδικά αυξημένες με τοπικές βροχές.\nΑνεμοι: Από δυτικές διευθύνσεις 3 με 5 μποφόρ.\nΘερμοκρασία: Από 12 έως 21 βαθμούς Κελσίου και στο εσωτερικό της Ηπείρου 4 με 5 βαθμούς χαμηλότερη. ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ\nΚαιρός: Γενικά αίθριος με λίγες νεφώσεις πρόσκαιρα αυξημένες τις μεσημβρινές και απογευματινές ώρες.\nΑνεμοι: Από δυτικές διευθύνσεις 4 με 5 και στη νοτιοανατολική Πελοπόννησο τοπικά έως 6 μποφόρ.\nΘερμοκρασία: Από 12 έως 23 βαθμούς Κελσίου. ΚΥΚΛΑΔΕΣ, ΚΡΗΤΗ\nΚαιρός: Στις Κυκλάδες γενικά αίθριος. Στην Κρήτη λίγες νεφώσεις.\nΑνεμοι: Από δυτικές διευθύνσεις 5 με 6 και στις νότιες Κυκλάδες και την Κρήτη 6 με 7 μποφόρ.\nΘερμοκρασία: Από 13 έως 21 και στην Κρήτη έως 23 βαθμούς Κελσίου.\n.\nΝΗΣΙΑ ΑΝΑΤΟΛΙΚΟΥ ΑΙΓΑΙΟΥ – ΔΩΔΕΚΑΝΗΣΑ\nΚαιρός: Λίγες νεφώσεις πρόσκαιρα αυξημένες με τοπικές βροχές μέχρι το μεσημέρι.\nΑνεμοι: Δυτικοί νοτιοδυτικοί 4 με 5, στα Δωδεκάνησ τοπικά έως 6 μποφόρ.\nΘερμοκρασία: Από 14 έως 24 βαθμούς Κελσίου. ΘΕΣΣΑΛΙΑ\nΚαιρός: Γενικά αίθριος με λίγες νεφώσεις πρόσκαιρα αυξημένες τις μεσημβρινές και απογευματινές ώρες οπότε στα ορεινά υπάρχει πιθανότητα τοπικών όμβρων.\nΑνεμοι: Από δυτικές διευθύνσεις 3 έως 5 μποφόρ.\nΘερμοκρασία: Από 11 έως 22 βαθμούς Κελσίου. ΑΤΤΙΚΗ\nΚαιρός: Γενικά αίθριος με λίγες νεφώσεις πρόσκαιρα αυξημένες τις μεσημβρινές και απογευματινές ώρες.\nΑνεμοι: Από δυτικές διευθύνσεις 4 με 5 και στο Σαρωνικό και τα νότια παραθαλάσσια πρόσκαιρα έως 6 μποφόρ.\nΘερμοκρασία: Από 14 έως 22 βαθμούς Κελσίου. ΘΕΣΣΑΛΟΝΙΚΗ\nΚαιρός: Λίγες νεφώσεις πρόσκαιρα αυξημένες τις μεσημβρινές και απογευματινές ώρες οπότε υπάρχει πιθανότητα εκδήλωσης μεμονωμένων καταιγίδων στα γύρω ορεινά.\nΑνεμοι: Βόρειοι βορειοδυτικοί 3 με 4 μποφόρ.\nΘερμοκρασία: Από 10 έως 21 βαθμούς Κελσίου. Δείτε επίσης: Δίκη ΚΕΕΛΠΝΟ: Η μήνυση Πολάκη κατά ΕΟΔΥ και Γεωργιάδη για κακουργήματα σχετικά με την «επιχείρηση συγκάλυψης» Έγκλημα Τέμπη: Προσφυγή συγγενών κατά της εισαγγελικής διάταξης που αθωώνει Τριαντόπουλο Σκάνδαλο Ασημακοπούλου: Το ΥΠΕΣ παραδέχεται εγγράφως παρανομία – Η ανακοίνωση δικηγόρου αποδήμων ΣΥΡΙΖΑ για σκάνδαλο Ασημακοπούλου: «Εκτεθειμένη και υπόλογη η κυβέρνηση μετά την παραδοχή του υπουργείου πως παρανόμησε» Μελέτη και Αυτιάς: Από το «πατρίς, θρησκεία, οικογένεια» στο… «σεξ, ψέματα και βιντεοταινίες»  "
    },
    {
        "title": "Οι James επιστρέφουν στην Ελλάδα για δύο συναυλίες - Documento",
        "body": "H παρέα του Tim Booth θα εμφανιστεί στις 3 Σεπτεμβρίου στο Θέατρο Γης (Θεσσαλονίκη) και στις 5 Σεπτεμβρίου στο Δημοτικό Θέατρο Λυκαβηττού (Αθήνα). Οι James έρχονται ξανά στη χώρα μας επιβεβαιώνοντας τη σχέση λατρείας που έχουν αναπτύξει με το ελληνικό κοινό. Την Τρίτη 3 Σεπτεμβρίου στο Θέατρο Γης στη Θεσσαλονίκη και την Πέμπτη 5 Σεπτεμβρίου στο Δημοτικό Θέατρο Λυκαβηττού στην Αθήνα, οι James θα συναντηθούν και πάλι με τους χιλιάδες Έλληνες fans που ανυπομονούν για δύο ακόμη συναυλίες του αγαπημένου συγκροτήματος, με τις μνήμες ακόμα νωπές από την περσινή μαγευτική sold out εμφάνισή τους στο Ηρώδειο. Οι James έχουν αφήσει εποχή στη βρετανική μουσική σκηνή με τη μακρόχρονη και πολυσχιδή καριέρα τους. Από τις πρώτες τους εμφανίσεις στις αρχές της δεκαετίας του ’80 έως και σήμερα, οι James έχουν αναδειχθεί ως ένα από τα πιο εμπορικά και καλλιτεχνικά επιτυχημένα γκρουπ των τελευταίων 40 χρόνων. Ξεκινώντας από το Μάντσεστερ στις αρχές της δεκαετίας του 1980 οι James αναδείχθηκαν στους προπάτορες της indie/ alternative ροκ σκηνής σε όλο τον κόσμο, στρέφοντας τα βλέμμα κοινού και μουσικοκριτικών πάνω τους χάρη στο αδιαπραγμάτευτο ταλέντο τους και τα all time classic hits τους που διαδέχονταν το ένα το άλλο. «Sit Down», «Laid», “«She’s a Star», «Sometimes», «Senorita», «Getting away with it (All Messed Up)» είναι μόνο κάποια από τα τραγούδια που καθιέρωσαν τους James ως ροκ superstars αφού έγιναν ύμνοι για γενιές και γενιές οπαδών τους. Συνολικά, η καριέρα των James αποτελεί ένα από τα πιο αξιοσημείωτα κεφάλαια στη βρετανική μουσική ιστορία. Με τη συνεχή τους εξέλιξη και τη δέσμευσή τους στην τέχνη, τη στιχουργική ευφυΐα και μουσική τους ποικιλομορφία συνεχίζουν να εμπνέουν και να κερδίζουν τις καρδιές των οπαδών τους παγκοσμίως. Έχοντας κυκλοφορήσει περισσότερα από 17 άλμπουμ, από το «Stutter» (1986) μέχρι το περσινό «Βe opened by the Wonderful» (2023) κρατούν αναλλοίωτη τη φήμη τους, χάρη στις εντυπωσιακές live εμφανίσεις τους που αποδεικνύουν ότι ο ιδιοφυής Tim Booth και η παρέα του δεν έχουν χάσει τη σπιρτάδα και την ικανότητα να ξεσηκώνουν τα πλήθη που τους παρακολουθούν σε όλο τον κόσμο. Η γενική προπώληση ξεκίνησε από σήμερα Πέμπτη 18 Απριλίου στις 12:00, στα 52 ευρώ για τη συναυλία της Αθήνας και στα 45 ευρώ για τη Θεσσαλονίκη. "
    },
    {
        "title": "ΑΝΝΑ ΜΙΣΕΛ ΑΣΗΜΑΚΟΠΟΥΛΟΥ - Documento",
        "body": " "
    },
    {
        "title": "Στίβος: Άλλο ένα παγκόσμιο ρεκόρ για τον Ντουπλάντις - Documento",
        "body": "Το όγδοο παγκόσμιο ρεκόρ της καριέρας του πέτυχε η εκπληκτικός Μόντο Ντουπλάντις στο άλμα επί κοντώ. Ο νεαρός Σουηδός «απογειώθηκε» στα 6,24 μ σε μήτιγκ που έγινε στην πόλη Χσιαομίν της Κίνας. Μάλιστα ο Ντουπλάντις πέρασε την πήχη με την πρώτη προισπάθειά του, στο παρθενική εμφάνισή του για τη φετινή σεζόν του ανοιχτού στίβου. «Ήταν η πρώτη φορά που αγωνίστηκα στην Κίνα και χαίρομαι που πέτυχα κάτι ξεχωριστό», είπε. Ο Ντουπλάντις κατέκτησε τον τίτλο του πρωταθλητή κόσμου στον κλειστό στίβο πριν από ένα μήνα στη Γλασκώβη, με τρίτο τον Εμμανουήλ Καραλή."
    },
    {
        "title": "Βουλή: Αίρεται η ασυλία Βελόπουλου - Ο τρολ λογαριασμός, ο πατέρας του Φλώρου και η μήνυση για συκοφαντική δυσφήμηση - Documento",
        "body": "Πράσινο φως για την άρση της ασυλίας του Κυριάκου Βελόπουλου άναψε η Επιτροπή Δεοντολογίας της Βουλής μετά από μήνυση του πατέρα του πρώην βουλευτή των «Σπαρτιατών», Κωνσταντίνου Φλώρου, ο οποίος στο παρελθόν ήταν στέλεχος της Ελληνικής Λύσης. Η μήνυση αφορά την κατηγορία της συκοφαντικής δυσφήμησης, με τον Στάθη Φλώρο να προσάπτει στον πρόεδρο της Ελληνικής Λύσης πως βρίσκεται πίσω από τον λογαριασμό του Twitter, «Ultra Lisi Nikiforos». Κατά τις πληροφορίες, στη δικογραφία περιλαμβάνονται αναρτήσεις με χυδαίες εκφράσεις, τις οποίες φαίνεται πως έχει απευθύνει ο συγκεκριμένος λογαριασμός προς τον πατέρα του ανεξάρτητου βουλευτή, με τον μηνυτή να επικαλείται ενώπιον του αρμόδιου εισαγγελικού λειτουργού συνομιλίες από λοιπά στελέχη του κόμματος του Κυρ. Βελόπουλου προκειμένου να βασίσει τον ισχυρισμό πως ο διαχειριστής είναι ο πρόεδρος της Ελληνικής Λύσης. Ο κοινοβουλευτικός εκπρόσωπος του κόμματος, Κωνσταντίνος Χήτας, ανέφερε στην Επιτροπή πως ο Κυρ. Βελόπουλος συναινεί με την άρση της ασυλίας του, με αποτέλεσμα όλα τα κόμματα να υπερψηφίσουν για την άρση της ασυλίας, πλην του ΚΚΕ που δήλωσε «παρών». Πλέον, τον λόγο έχει η Ολομέλεια, η οποία αναμένεται να οδηγήσει την υπόθεση στη δικαιοσύνη. Διαβάστε επίσης: Απεργία: Ξεσηκωμός ενάντια στην ακρίβεια Μητσοτάκη – Οι συγκεντρώσεις σε όλη τη χώρα Τέμπη: «Μας εξόργισε η κ. Αδειλίνη» – Τρεις συγγενείς θυµάτων απαντούν µέσω του Documento Πειραιάς: Το χρονικό της τραγωδίας με την κατάρρευση του κτιρίου – Θρήνος για τον 31χρονο, συνελήφθη ο εργολάβος (Video) Κασσελάκης σε ομογενείς στη Νέα Υόρκη: «Να φερόμαστε ο ένας στον άλλο με αλληλεγγύη» Τσίπρας στο Συμβούλιο της Ευρώπης: «Έχω αγωνιστεί για την ειρήνη, τη σταθερότητα και την ανάπτυξη στα Βαλκάνια»"
    },
    {
        "title": "Βιβλίο | Νέα, Φεστιβάλ & Προυσιάσεις | Documento News",
        "body": " "
    },
    {
        "title": "Στο «Γραφείο Καθηγητών» το βραβείο Lux - Documento",
        "body": "Στην ταινία του Ιλκέρ Τσατάκ δόθηκε το φετινό βραβείο του Ευρωπαϊκού Κοινοβουλίου και της Ευρωπαϊκής Ακαδημίας Κινηματογράφου. Η ταινία του Ιλκέρ Τσατάκ, που είχε φτάσει μέχρι την πεντάδα του Οσκαρ καλύτερης διεθνούς ταινίας (το βραβείο πήρε η «Ζώνη ενδιαφέροντος» του Τζόναθαν Γκλέιζερ), απέσπασε το Lux Audience Award του Ευρωπαϊκού Κοινοβουλίου και της Ευρωπαϊκής Ακαδημίας Κινηματογράφου. Αντίπαλοι της ήταν τα «Πεσμένα φύλλα» του Άκι Καουρισμάκι, η «Αδελφότητα της καπνιστής σάουνανς» της Άνα Χιντς, το «20.000 είδη μελισσών» της Εστιμπαλίθ Ουρεσόλα Σολαγουρέν και το «Ποταμόπλοιο» του Νικολά Φιλιμπέρ. Το βραβείο Lux δίνεται από το 2007 και πριν από τρία χρόνια ενώθηκε με το πρώην βραβείο κοινού της Ευρωπαϊκής Ακαδημίας Κινηματογράφου, γνωστό ως EFA’s People Choice Award, δίνοντας την ευκαιρία στους πολίτες της Ευρώπης να ψηφίζουν την αγαπημένη τους ταινία της χρονιάς. Οι τρεις πρώτοι νικητές του νέου βραβείου ήταν το 2021 το «Collective» του Αλεξάντερ Νανάου, το 2022 το «Κβο Βάντις, Αϊντα;» της Τζασμίλα Ζμπάνιτς και το 2023 το «Close» του Λούκας Ντοντ. Ο σκηνοθέτης Ιλκέρ Τσατάκ, ο σεναριογράφος Γιοχάνες Ντάνκερ και ο παραγωγός Ινγκο Φλίες εξέφρασαν σε κοινή ανακοίνωση τις θερμές ευχαριστίες τους προς το κοινό και τα ​​μέλη του Ευρωπαϊκού Κοινοβουλίου, τονίζοντας τη σημασία της εν λόγω βράβευσης για την αναγνώριση του ζωτικού ρόλο των εκπαιδευτικών ως αφανών πρωταγωνιστών της κοινωνίας, αφιερώνοντας μάλιστα σε αυτούς το βραβείο. Για την ταινία που βγήκε τον Οκτώβριο του 2023 στις ελληνικές αίθουσες και προβάλλεται αυτή την εποχή στο Cinobo γράφαμε στην κριτική μας:  «Στο φιλμ μια ιδεαλίστρια δασκάλα σε δημοτικό γερμανικό σχολείο, προσπαθεί μόνη της να διαλευκάνει μια υπόθεση κλοπών που έχει ως βασικό ύποπτο ένα μαθητή της που έχει γονείς μετανάστες. Η υποψήφια για το βραβείο Lux αλλά και επίσημη πρόταση της Γερμανίας για το διεθνές βραβείο Όσκαρ ταινία του Ιλκέρ Τσατάκ είναι ένα δράμα αμείωτης έντασης. Στο κέντρο του κάδρου η στιβαρή ερμηνεία της Λεόνι Μπένες («Babylon Berlin», «Λευκή κορδέλα») αποδίδει όλη το συναισθηματικό βάρος που απαιτεί ο ρόλος της. Η αφοσιωμένη δασκάλα που ξεκινά την πρώτη της δουλειά σε ένα σχολείο και θέλει να κάνει το καλό, μπαίνει γρήγορα στο μάτι του κυκλώνα λόγω της επιπόλαιας ενέργειας της. Το αντισυμβατικό σενάριο κεντάει γύρω από τον παραλογισμό μιας εποχής παραδομένης στην παντοδυναμία της άκαμπτης πολιτικής ορθότητας και του δήθεν ουμανισμού που επιδεικνύει «μηδέν ανοχή» σε πράξεις ανομίας ακόμη κι αν αυτές έχουν σοβαρές δικαιολογίες».    "
    },
    {
        "title": "Οταν η Ελεονώρα Μελέτη ξέπλενε στην TV τον νεοναζί Ηλία Κασιδιάρη (Video) - Documento",
        "body": "Η Ελεονώρα Μελέτη, τηλεπαρουσιάστρια και από προχθές υποψήφια ευρωβουλευτής της Νέας Δημοκρατίας, με προσωπική επιλογή του Κυριάκου Μητσοτάκη, δεν παρουσίαζε μόνο πώς γίνονται οι ταινίες για ενηλίκους, λεπτομερέστατα, για λόγους… ενημέρωσης, όπως γράψαμε χθες. Αυτά είναι αμυχές στο προφίλ της, παρά την τεράστια αντίθεση με το «πατρίς, θρησκεία, οικογένεια», το χουντικό σύνθημα που επανέφερε ο έτερος τηλεαστέρας, του ευρωψηφοδέλτιου της ΝΔ Γιώργος Αυτιάς. Διαβάστε σχετικά: Μελέτη και Αυτιάς: Από το «πατρίς, θρησκεία, οικογένεια» στο… «σεξ, ψέματα και βιντεοταινίες» Πολύ σοβαρότερο για τη Δημοκρατία είναι ότι η Ελεονώρα Μελέτη δεν είχε κανένα πρόβλημα να κάνει lifestyle ξέπλυμα στον νεοναζί -σήμερα φυλακισμένο- Ηλία Κασιδιάρη. Και αυτό ενώ ήταν γνωστές οι θέσεις του και είχε ήδη χτυπήσει τη Λιάνα Κανέλλη σε ζωντανή εκπομπή της τηλεόρασης. Οχι μόνο δεν είχε πρόβλημα να βγάζει τον νεοναζί στην εκπομπή της, αλλά ήταν και ενθουσιασμένη που είχε συνέντευξή του, επειδή «ο ίδιος αποφεύγει να δίνει συνεντεύξεις, δεν είναι στην ιδιοσυγκρασία του», είπε. Η αλήθεια είναι ότι ο Ηλίας Κασιδιάρης δεν απέφευγε να δίνει συνεντεύξεις. Οι δημοσιογράφοι με δημοκρατικά αντανακλαστικά τον απέφευγαν. Αντίθετα από κάποιους, σε εφημερίδες και TV, που του έφτιαξαν το πολιτικό προφίλ, και προώθησαν το κόμμα του, τη Χρυσή Αυγή, παρά την εγκληματική της δράση. Το ξέπλυμα του Κασιδιάρη στην εκπομπή της Μελέτη ήταν για… ευαίσθητα. Χαριτωμένο. Ούτε μια δύσκολη ερώτηση. Αντίθετα, ερωτήσεις που τον έδειχναν… άνθρωπο. Ο φασίστας της διπλανής πόρτας… Δείτε το βίντεο: Η Ελεονόρα Μελέτη σε εκπομπή της έχει ξεπλύνει τον φασίστα και εγκληματία Ηλία Κασιδιάρη.\nΣυμφωνεί η ΝΔ ή θα την αποπέμψει από το ευρωψηφοδέλτιο της; pic.twitter.com/PvPNq8xch8 — Άννα Ελεφάντη (@Anna_Elefanti) April 18, 2024  Διαβάστε επίσης: Βορίδης για Μητσοτάκη: Είναι… παράδειγμα και σημείο αναφοράς για την Ευρώπη και τον κόσμο (Video) Αποκάλυψη Β. Κόκκαλη: Μεγάλες ποσότητες χημικού διαλύτη στον Προμαχώνα λίγες μέρες πριν το έγκλημα στα Τέμπη Το παρασκήνιο της αποπομπής Παπανώτα και η κόντρα με τη Μπεκατώρου"
    },
    {
        "title": "Documento TV | Documento News",
        "body": " "
    },
    {
        "title": "Κορoνοϊός: Πέθανε ο μακροβιότερος ασθενής - Είχε συμπτώματα επί 613 ημέρες - Documento",
        "body": "Σε ηλικία 72 ετών έφυγε από τη ζωή ο μακροβιότερος ασθενής που είχε μολυνθεί με κορονοϊό. Ο ηλικιωμένος άνδρας από την Ολλανδία, εισήχθη στο νοσοκομείο με συμπτώματα της COVID-19 τον Φεβρουάριο του 2022 και δεν κατάφερε να αναρρώσει ποτέ, μέχρι που κατέληξε τον περασμένο Οκτώβριο, σύμφωνα με το περιοδικό Time. Αυτό σημαίνει ότι νοσούσε από την λοίμωξη επί 613 ημέρες, σχεδόν 20 μήνες. «Πρόκειται για το μεγαλύτερο χρονικό διάστημα που έχει μολυνθεί κάποιος με τον ιό», δήλωσαν οι ερευνητές του Πανεπιστημίου του Άμστερνταμ. Αν και ο ασθενής, του οποίου το όνομα δεν έγινε γνωστό, που έπασχε επίσης από μια ασθένεια του αίματος, εμβολιάστηκε πολλές φορές, το ανοσοποιητικό του σύστημα δεν κατάφερε να παράγει αρκετά λευκά αιμοσφαίρια ή αντισώματα για να καταπολεμήσει τον ιό. Οι περισσότεροι άνθρωποι όταν νοσήσουν με κορονοϊό αναρρώνουν μετά από μερικές ημέρες. Στην περίπτωση του 72χρονου, τόσο τα εμβόλια όσο και η επαναλαμβανόμενη ιατρική θεραπεία που του χορηγήθηκε δεν μπόρεσαν να τον θεραπεύσουν. Χρειάστηκε να εισαχθεί στο νοσοκομείο αρκετές φορές λόγω των έντονων συμπτωμάτων του. Η μόλυνση του 72χρονου πιστεύεται ότι είναι η μεγαλύτερη που έχει καταγραφεί ποτέ από την ιατρική κοινότητα. Ο άνδρας «προσβλήθηκε από 50 μεταλλάξεις», εξήγησαν οι ερευνητές. Συγκεκριμένα, ο ιός έμενε στο σώμα του και τελικά δημιούργησε μια μοναδική υπερ-παραλλαγή. Δεν προκύπτουν ωστόσο στοιχεία ότι μετέδωσε τον ιό σε άλλα άτομα. Τελικά, πέθανε στο νοσοκομείο λόγω του εξασθενημένου ανοσοποιητικού του συστήματος και της υποκείμενης διαταραχής του αίματος. Η περίπτωσή του θα παρουσιαστεί σε ιατρικό συνέδριο στη Βαρκελώνη αυτόν τον μήνα. Οι ερευνητές δήλωσαν σχετικά με το γεγονός, ότι «υπογραμμίζει τον κίνδυνο επίμονων λοιμώξεων SARS-CoV-2 σε ανοσοκατεσταλμένα άτομα». «Τονίζουμε τη σημασία της συνεχούς γονιδιωματικής επιτήρησης για τις μεταλλάξεις του ιού», πρόσθεσαν. Διαβάστε επίσης: Ντόναλντ Τραμπ και Σαρλ Μισέλ τσακώνονται για το ποιος στηρίζει περισσότερο την Ουκρανία  Ολλανδία: Να μη χρησιμοποιεί το Facebook η κυβέρνηση συστήνει η Αρχή Προστασίας Δεδομένων ΕΕ: Κυρώσεις εναντίον εποίκων σε Δυτική Όχθη και Ανατολική Ιερουσαλήμ"
    },
    {
        "title": "Κακοκαιρία: Σε ποιες περιοχές έβρεξε πάνω από 10 εκατοστά (Χάρτης) - Documento",
        "body": "Ισχυρές βροχοπτώσεις και καταιγίδες, σημειώθηκαν κατά τόπους από το μεσημέρι της Παρασκευής 19/04 έως το πρωί του Σαββάτου 20/04. Σύμφωνα, τα τις καταγραφές του δικτύου αυτόματων μετεωρολογικών σταθμών του meteo.gr / Εθνικού Αστεροσκοπείου Αθηνών και σε συμφωνία με τις προγνώσεις, τα μεγαλύτερα ύψη βροχής καταγράφηκαν σε Θεσσαλία και Σποράδες. Δείτε επίσης – ΕΜΥ: Νέο έκτακτο δελτίο – «Βαθαίνει» το βαρομετρικό χαμηλό – Πού θα σημειωθούν καταιγίδες και χαλαζοπτώσεις (LIVE) Το μέγιστο ύψος βροχής έως το πρωί του Σαββάτου 20/04 καταγράφηκε στη Γλώσσα Σκοπέλου (119 χιλιοστά) και ακολούθησε η πόλη της Καρδίτσας (117 χιλιοστά). Στον σχετικό χάρτη παρουσιάζεται το αθροιστικό ύψος υετού από την Παρασκευή 19/04 έως και το πρωί του Σαββάτου 20/40 και ενδεικτικά τα ακριβή ύψη σε επιλεγμένους σταθμούς του δικτύου.  Σε ό,τι αφορά την εξέλιξη του καιρού τις επόμενες ώρες, τα φαινόμενα αναμένεται να περιοριστούν σταδιακά στα βορειοανατολικά ηπειρωτικά και στα ανατολικά τμήματα του Αιγαίου και να εξασθενήσουν.  Βροχές και καταιγίδες και σταδιακή βελτίωση του καιρού αναμένονται το Σάββατο 20 Απριλίου 2024. Η θερμοκρασία θα κινηθεί σε φυσιολογικά για την εποχή επίπεδα και οι άνεμοι θα πνέουν έως 7 μποφόρ στο Αιγαίο. Πιο αναλυτικά, αναμένονται βροχές και καταιγίδες οι οποίες από τις πρώτες πρωινές ώρες θα εντοπίζονται κυρίως στα βορειοανατολικά και ανατολικά ηπειρωτικά, στο Αιγαίο και στην Κρήτη ενώ από το μεσημέρι θα περιοριστούν στη Θράκη και στα ανατολικά τμήματα του Αιγαίου και θα εξασθενήσουν. Τα φαινόμενα που θα εκδηλωθούν έως το πρωί στα ανατολικά ηπειρωτικά και στο Αιγαίο θα είναι κατά τόπους ισχυρά και σε κάποιες περιπτώσεις θα συνοδεύονται από χαλαζοπτώσεις. Η θερμοκρασία στη Δυτική Μακεδονία θα κυμανθεί από 4 έως 18 βαθμούς Κελσίου, στην υπόλοιπη Μακεδονία και στη Θράκη από 8 έως 21, στην Ήπειρο από 5 έως 20, στη Θεσσαλία από 9 έως 23, στη Στερεά και Πελοπόννησο από 8 έως 21, στα νησιά του Ιονίου από 10 έως 18, στα νησιά του Βορείου και Ανατολικού Αιγαίου από 10 έως 18, στις Κυκλάδες από 12 έως 18, στα Δωδεκάνησα από 14 έως 18 και στην Κρήτη από 10 έως 22 βαθμούς Κελσίου. Οι άνεμοι στο Βόρειο Αιγαίο θα πνέουν αρχικά από βόρειες διευθύνσεις 5 έως 7 μποφόρ όμως από το απόγευμα θα γίνουν νότιοι 3 έως 5 μποφόρ. Στο Κεντρικό Αιγαίο οι άνεμοι θα πνέουν αρχικά από δυτικές διευθύνσεις 3 έως 5 μποφόρ όμως από το πρωί θα γίνουν βόρειοι ίδιας έντασης ενώ προς το βράδυ θα γίνου νότιοι 2 έως 4 μποφόρ. Στο Νότιο Αιγαίο οι άνεμοι θα πνέουν από δυτικές διευθύνσεις 5 έως 7 μποφόρ. Στο Ιόνιο οι άνεμοι θα πνέουν αρχικά από βορειοδυτικές διευθύνσεις 4 έως 6 μποφόρ με γρήγορη εξασθένηση. Από το μεσημέρι θα γίνουν δυτικοί 3 έως 5 μποφόρ ενώ προς το βράδυ θα γίνουν νότιοι 3 έως 5 μποφόρ. Στην Αττική αναμένονται βροχές και ενδεχομένως καταιγίδες κατά διαστήματα έως το πρωί ενώ στη συνέχεια θα υπάρχουν τοπικές νεφώσεις. Οι άνεμοι θα πνέουν αρχικά από δυτικές διευθύνσεις 3 έως 5 μποφόρ, από το πρωί θα στραφούν σε βορειοδυτικούς 4 έως 6 μποφόρ ενώ από το μεσημέρι θα ξαναγίνουν δυτικοί 2 έως 4 μποφόρ. Η θερμοκρασία στο κέντρο των Αθηνών θα κυμανθεί από 11 έως 21 βαθμούς Κελσίου. Στον νομό Θεσσαλονίκης αναμένονται τοπικές βροχές κατά διαστήματα με μικρή πιθανότητα εκδήλωσης καταιγίδων έως τις πρώτες πρωινές ώρες. Στη συνέχεια θα υπάρχουν τοπικές νεφώσεις. Οι άνεμοι θα πνέουν αρχικά από βόρειες διευθύνσεις 2 έως 4 μποφόρ, από το απόγευμα θα στραφούν σε δυτικούς και προς το βράδυ σε νοτιοανατολικούς ίδιας έντασης. Η θερμοκρασία στο κέντρο της Θεσσαλονίκης θα κυμανθεί από 13 έως 20 βαθμούς Κελσίου.  "
    },
    {
        "title": "Καρανικόλας: Απειλεί τον υποψήφιο του ΣΥΡΙΖΑ Λ. Παναγιώτου που εργάζεται στην ΕΡΤ - «Να σας δω τι θα κάνετε μετά τις εκλογές» (Video) - Documento",
        "body": "Με άκρως επιθετικό και απειλητικό λόγο κατά του υποψήφιου για τις προκριματικές εκλογές του ΣΥΡΙΖΑ για το ευρωψηφοδέλτιο, Λ. Παναγιώτου, ο οποίος εργάζεται ως δημοσιογράφος στην ΕΡΤ, εμφανίστηκε σε πάνελ εκπομπής του τηλεοπτικού σταθμού Κόντρα, ο Σπ. Καρανικόλας υποψήφιος ευρωβουλευτής της Νέας Δημοκρατίας. Αφού κατηγόρησε τον Λ. Παναγιώτου που εκπροσωπούσε τον ΣΥΡΙΖΑ στην εκπομπή για “τυμβωρυχία” στο θέμα της κυβερνητικής συγκάλυψης στο έγκλημα των Τεμπών, αποκάλεσε “σενάρια φαντασίας τα περί μπαζώματος”. Ο Λ. Παναγιώτου αναφερόμενος στις προκριματικές εκλογές του ΣΥΡΙΖΑ, του απάντησε ότι είναι υποψήφιος ανάμεσα σε άλλους υποψήφιους και ότι εάν δει τη Δευτέρα ότι εκλέγεται στο ευρωψηφοδέλτιο τότε θα παραιτηθεί από την εργασία του στην ΕΡΤ για 1,5 μήνα με άνευ αποδοχών. “Εσείς μπορεί να πληρώνεστε από τη ΝΔ εγώ πληρώνομαι απότον ελληνικό λαό” του ξεκαθάρισε. Για να του απαντήσει απειλητικά ο Σπ. Καρανικόλας: “Να σας δω τι θα κάνετε μετά τις εκλογές!” Υπενθυμίζεται ότι ο Σπ. Καρανικόλας υπήρξε πρώην στέλεχος του ΚΙΝΑΛ και το 2023 άλλαξε στρατόπεδο και συντάχθηκε με τον Κ. Μητσοτάκη και τη ΝΔ. Επίσης Σπύρος Καρανικόλας υπήρξε και από τα “θύματα” του κακόβουλου λογισμικού Predator από το σύστημα Μαξίμου αλλά αυτό δεν τον πτόησε να βρεθεί στα ψηφοδέλτια του Μητσοτάκη. Δείτε το βίντεο (στο 1.48) "
    },
    {
        "title": "Υγεία SOS: Λωρίδα της γάζας τα νοσοκομεία - Μόνο χαράτσια και χειρουργεία με πληρωμή - Documento",
        "body": "Μόνο χαράτσια και χειρουργεία με πληρωμή προωθεί ο Άδωνης, την ώρα που ακόμη και τα έργα ανακαίνισης των νοσοκομείων με πόρους από το Ταμείο Ανάκαμψης περιμένουν… τις ευρωεκλογές Για μετά τις κάλπες των ευρωεκλογών έχει μεταθέσει ο υπουργός Υγείας Αδωνης Γεωργιάδης τις αλλαγές και τις όποιες βελτιώσεις είχε σχεδιάσει η κυβέρνηση του Κυριάκου Μητσοτάκη. Πρωταρχικό μέλημα πλέον του Αδ. Γεωργιάδη είναι να προβληθεί ο ίδιος επικοινωνιακά στην προεκλογική περίοδο, ώστε την επόμενη ημέρα να μπορεί να διεκδικήσει μια θέση στην ηγεσία της ΝΔ, μετά μάλιστα και τη φημολογούμενη αποχώρηση του Κυρ. Μητσοτάκη για την Ευρώπη. Με τον τρόπο αυτό, όμως, έχει παγώσει ακόμη και τα έργα ανακαίνισης των νοσοκομείων που είναι προγραμματισμένα να γίνουν με κονδύλια από το Ταμείο Ανάκαμψης, αφού μέχρι στιγμής οι ασθενείς δεν βλέπουν καμία βελτίωση ούτε καν στις υποδομές των νοσοκομείων και των κέντρων υγείας που σχεδιάζονται εδώ και χρόνια. Στο ίδιο μήκος κύματος κινείται και η έτερη ένοικος του υπουργείου Υγείας, η αναπληρώτρια υπουργός Υγείας Ειρήνη Αγαπηδάκη. Οχι μόνο δεν έχει προχωρήσει τα έργα για την πρωτοβάθμια φροντίδα υγείας (ΠΦΥ) και τον προσωπικό γιατρό, αλλά μπλοκάρει ακόμη και τις δωρεάν εξετάσεις στον πληθυσμό που χρηματοδοτούνται από το Ταμείο Ανάκαμψης. Είναι ενδεικτικό ότι πάνω από ενάμιση χρόνο μετά τις σχετικές εξαγγελίες δεν έχουν προχωρήσει οι εξετάσεις για τον καρκίνο του τραχήλου της μήτρας καθώς, όπως είχε αποκαλύψει το Documento, άλλαξε αναιτιολόγητα τις τεχνικές προδιαγραφές, «αλληθωρίζοντας» προς τα συμφέροντα συγκεκριμένης ιδιωτικής εταιρείας. Ανάλογη μοίρα φαίνεται ότι περιμένει και τις δωρεάν εξετάσεις για τον καρκίνο του παχέος εντέρου, οι οποίες επίσης είχαν προαναγγελθεί εδώ και ενάμιση με δύο χρόνια, πάλι διά στόματος Αγαπηδάκη όταν ήταν ακόμη γενική γραμματέας στο υπουργείο Υγείας. Αντίθετα, η ηγεσία του υπουργείου Υγείας προωθεί μόνο όσες υπηρεσίες θα πληρώνονται πλέον με χρήματα από την τσέπη των ασθενών, αλλά και τα αντίστοιχα χαράτσια που θα επιβάλλονται στους ασφαλισμένους του ΕΟΠΥΥ. Χαρακτηριστικό είναι ότι ψηφίστηκε το νομοσχέδιο του Αδ. Γεωργιάδη που δίνει το δικαίωμα στους γιατρούς του ΕΣΥ να εργάζονται και στον ιδιωτικό τομέα, μια ρύθμιση που για άλλη μια φορά θα επιβαρύνει τους Ελληνες ασθενείς. Το ίδιο νομοσχέδιο θεσμοθετεί και την επιβάρυνση των ασφαλισμένων με 3 ευρώ ανά απεικονιστική εξέταση και 1 ευρώ ανά αιματολογική, επιπλέον της ήδη υπάρχουσας συμμετοχής. Να υπενθυμιστεί ότι το νομοσχέδιο του υπουργού Υγείας αλλάζει το εργασιακό καθεστώς των γιατρών του ΕΣΥ, αφού πλέον δεν είναι πλήρους και αποκλειστικής απασχόλησης και μπορούν να ανοίξουν ιδιωτικό ιατρείο, να εργάζονται στις ιδιωτικές κλινικές, ακόμη και σε ιδιωτικές εταιρείες, όπως είναι οι φαρμακευτικές. Κάτι που κρύβει παγίδες για τους ασθενείς, αφού θεωρείται βέβαιο ότι θα προωθούνται τεχνηέντως στον ιδιωτικό τομέα για να εξυπηρετηθούν άμεσα. Ο,τι εξάλλου γίνεται σήμερα με τα ιδιωτικά απογευματινά χειρουργεία που άρχισαν να λειτουργούν μέσα στα δημόσια νοσοκομεία. Μπορεί η καρδιά του Εθνικού Συστήματος Υγείας (ΕΣΥ) να χτυπά στα τμήματα επειγόντων περιστατικών (ΤΕΠ), η κυβέρνηση όμως δεν έχει προχωρήσει ούτε καν τον σχεδιασμό των αλλαγών. Παρότι οι σχετικές εξαγγελίες για αυτόνομα ΤΕΠ είχαν γίνει ήδη από την πρώτη θητεία της ΝΔ το 2019, μέχρι σήμερα δεν έχει υπάρξει καμία απολύτως αλλαγή. Βέβαια, κατά τη συνήθη τακτική έχουν δημιουργηθεί και οι αντίστοιχες επιτροπές, οι οποίες υποτίθεται ότι θα μελετήσουν το σύστημα. Αποτέλεσμα όμως είναι στα μεγάλα νοσοκομεία της Αθήνας να στοιβάζονται ανήμποροι εκατοντάδες ασθενείς στα επείγοντα, οι οποίοι αναμένουν επί ώρες για να συναντήσουν γιατρό. Ενδεικτική είναι η περίπτωση του μεγαλύτερου νοσοκομείου της χώρας, του Ευαγγελισμού, που θεωρητικά αποτελεί τη ναυαρχίδα του ΕΣΥ. Προκειμένου να αντιμετωπιστεί ένα επείγον περιστατικό απαιτούνται τουλάχιστον επτά με οκτώ ώρες για να μπορέσει ιατρική ομάδα να καλύψει τις ανάγκες του ασθενή. Η λανθασμένη κατανομή των περιστατικών στα μεγάλα νοσοκομεία της Αθήνας αποτελεί βασικό κλειδί για την επίλυση του προβλήματος, αλλά, παρά τις δεσμεύσεις της κυβέρνησης και των υπουργών Υγείας που έχουν θητεύσει τα τελευταία πέντε χρόνια, δεν έχει υπάρξει καμία αλλαγή. Να υπενθυμιστεί ότι σ’ αυτές τις δεσμεύσεις περιλαμβανόταν ότι θα δημιουργηθούν αυτόνομα ΤΕΠ που θα αναλαμβάνουν από την αρχή έως το τέλος ένα περιστατικό, με ξεχωριστή επιστημονική ομάδα, ώστε να εξασφαλίζεται σε πρώτη φάση η ζωή του ασθενή προτού μεταφερθεί για νοσηλεία. Ομως οι σχετικές προτάσεις που κατατέθηκαν από διάφορα στελέχη του συστήματος, όπως λένε πληροφορίες του Documento, πετάχτηκαν στον κάλαθο των αχρήστων καθώς δεν υπάρχει το ανθρώπινο δυναμικό για να συγκροτηθούν οι ιατρικές ομάδες που θα επανδρώσουν τα ΤΕΠ, ώστε να δημιουργηθεί μια ολοκληρωμένη αλυσίδα κάλυψης των περιστατικών. Εξάλλου οι προσλήψεις της κυβέρνησης, οι οποίες διαφημίζονται συχνά πυκνά, αποτελούν απλώς επικοινωνιακή φωτοβολίδα που μέσα σε λίγες ημέρες ξεχνιέται. Άλυτος παραμένει όμως ο γρίφος και με τις εφημερίες. Από την εποχή ήδη που υπουργός Υγείας ήταν ο Βασίλης Κικίλιας η κυβέρνηση είχε προαναγγείλει αλλαγές στις εφημερίες των δημόσιων νοσοκομείων, ώστε να διανέμονται με πιο ορθολογικό τρόπο τα περιστατικά. Ομως όλοι οι υπουργοί που έκατσαν στην καρέκλα της οδού Αριστοτέλους, αν και είχαν εντοπίσει και ανακοινώσει το πρόβλημα… κόλλησαν στην αντιμετώπισή του. Αντίστοιχα και σήμερα ο Αδ. Γεωργιάδης δεν έχει τολμήσει να αγγίξει το ευαίσθητο αυτό θέμα, περιμένοντας να περάσουν πρώτα οι ευρωεκλογές. Ακόμη και η επιτροπή που είχε συστήσει ο τέως υπουργός Υγείας Μιχάλης Χρυσοχοΐδης έμεινε στα χαρτιά, αφού ποτέ δεν ολοκλήρωσε το πόρισμά της ώστε να προχωρήσουν οι αλλαγές στις εφημερίες που πνίγουν τα δημόσια νοσοκομεία. Παρά το γεγονός ότι γιατροί και εργαζόμενοι αλλά και κάποιοι κομματικά διορισμένοι διοικητές ζητούν μετ’ επιτάσεως να αλλάξει ο τρόπος που εφημερεύουν, ο Αδ. Γεωργιάδης σφυρίζει αδιάφορα. Ετσι αφήνει τον χρόνο να κυλά χωρίς ούτε ψήγμα αλλαγής για τους ασθενείς αλλά και τους εργαζόμενους. Είναι χαρακτηριστικό ότι δεν έχει αλλάξει καν τις ομάδες των νοσοκομείων που συνεφημερεύουν, για να ενισχυθούν τα μεγάλα νοσοκομεία από μικρότερα νοσηλευτικά ιδρύματα. Στο μεταξύ, κι ενώ το καλοκαίρι είναι προ των πυλών, τα κέντρα υγείας ανά τη χώρα θυμίζουν άδεια κτίρια, αφού δεν μπορούν να καλύψουν τις βασικές ανάγκες ούτε στο λεκανοπέδιο Αττικής ούτε στα νησιά που πλημμυρίζουν από κόσμο. Ενδεικτικό είναι ότι ο Σύλλογος Εργαζομένων της 1ης και 2ης Υγειονομικής Περιφέρειας, που καλύπτουν τόσο την Αττική όσο και τη νησιωτική χώρα, ζητά με επιστολή προς την ηγεσία του υπουργείου Υγείας ακόμη και τον βασικό εξοπλισμό αλλά και καρδιολόγους, ώστε να μπορούν να αντιμετωπιστούν εμφράγματα μέσα στα κέντρα υγείας, κάτι που σήμερα δεν είναι εφικτό. Οι εργαζόμενοι της 1ης και 2ης Υγειονομικής Περιφέρειας επισημαίνουν στην επιστολή τους τη «σοβαρότατη έλλειψη ιατρικού καρδιολογικού προσωπικού στα Κέντρα Υγείας της 1ης ΥΠε όσο και το ελλιπές φάσμα των προβλεπόμενων διαγνωστικών εξετάσεων που πραγματοποιούνται». Σχετικά με τις αναγκαίες και σωτήριες εξετάσεις για τη ζωή των ασθενών εξηγούν: «Ζητάμε την κάλυψη του τμήματος υποδοχής –ΤΕΠ– με επείγουσες εξετάσεις όπως CK, CK-MB, – σάκχαρο, ουρία, κρεατινίνη, ουρικό οξύ, τρανσαμινάσες, γGT, LDΗ, αμυλάση, TBIL, DBIL, Cα, Ρ. Οι προαναφερόμενες εξετάσεις πρέπει να διενεργούνται προκειμένου να γίνεται ασφαλής διάγνωση, ώστε να μην κινδυνεύουν οι χρήστες υγείας ή να αναγκάζονται να πάνε στα νοσοκομεία ή να προστρέχουν στα ιδιωτικά διαγνωστικά εργαστήρια και να επιβαρύνονται οικονομικά». Μάλιστα οι εργαζόμενοι προειδοποιούν: «Οπως καθίσταται προφανές υπάρχουν ελλείψεις τόσο σε επείγουσες εξετάσεις όσο και σε ιατρικό προσωπικό οι οποίες εν δυνάμει είναι απειλητικές για την ανθρώπινη ζωή». Η φωνή αγωνίας των εργαζομένων στα κέντρα υγείας των υγειονομικών περιφερειών δείχνουν την κατάσταση που επικρατεί σήμερα, η οποία αναμένεται να ενταθεί το επόμενο διάστημα ειδικά στα νησιά, όπου μετακινείται ο πληθυσμός τούς καλοκαιρινούς μήνες. Τα τελευταία χρόνια το πρόβλημα αντιμετωπίζεται με την υποχρεωτική μετακίνηση ιατρικού προσωπικού από την Αττική προς τα νησιά, ώστε το πρόβλημα να κρυφτεί κάτω από το χαλί. Η διοίκηση της 2ης Υγειονομικής Περιφέρειας υποχρεώνει γιατρούς να εγκαταλείπουν τον τόπο κατοικίας τους στην Αττική και να μετακινούνται προς τα νησιά ώστε να καλύψουν βασικές ιατρικές ανάγκες των κατοίκων. Ομως και στο ίδιο το λεκανοπέδιο της Αττικής τα μεγάλα κέντρα υγείας που εκτελούν χρέη και μονάδων επειγόντων περιστατικών διαθέτουν ελλιπές προσωπικό, με συνέπεια να υπάρχει σοβαρός κίνδυνος για τους ασθενείς. Η ανικανότητα αντιμετώπισης των σοβαρών δυσκολιών ενισχύεται και από το γεγονός ότι οι διοικητές των υγειονομικών περιφερειών (ΥΠΕ) βρίσκονται υπό αξιολόγηση, ενώ είναι και άγνωστο εάν θα συνεχίσουν να εργάζονται στο ΕΣΥ. Αλλωστε είναι σε εξέλιξη ο διαγωνισμός του ΑΣΕΠ για την επιλογή νέων στελεχών στο σύστημα, που στηρίζεται στον περιβόητο νόμο Κεραμέως. Ετσι πολλοί εξ αυτών έχουν παγώσει διάφορες διαδικασίες και περιορίζονται στην απλή διαχείριση περιστατικών και στην αντιμετώπιση κρίσεων μόνο όταν προβληθεί το θέμα από τα ΜΜΕ. Από την άλλη, χωρίς ενίσχυση παραμένει και το ΕΚΑΒ. Παρά τις πανηγυρικές εξαγγελίες περί προσλήψεων εργαζομένων ώστε να κινηθούν ασθενοφόρα που είναι με χειρόφρενο, μέχρι σήμερα ο φορέας έχει αφεθεί στην τύχη του. Η κυβέρνηση μπορεί να μη θέλει να δει για άλλη μια φορά ασθενείς να μεταφέρονται σε καρότσες αγροτικών, αλλά δεν έχει μεριμνήσει λίγο πριν από το καλοκαίρι να στελεχώσει το ΕΚΑΒ με το απαραίτητο προσωπικό. Γι’ αυτό αναμένεται κι αυτό το καλοκαίρι να ενεργοποιηθεί ο νόμος περί αξιοποίησης του στρατού ώστε να κινηθούν ασθενοφόρα, ειδικά στις άγονες και απομακρυσμένες περιοχές. Εξάλλου το πολυσυζητημένο νομοσχέδιο Χρυσοχοΐδη για το ΕΚΑΒ έμεινε στο συρτάρι, όπως και οι πολυθρύλητες αλλαγές. Σε αυτήν τη φάση και μετά τις ευρωεκλογές αναμένεται να προκηρυχθεί η θέση του προέδρου του ΕΚΑΒ μέσω ΑΣΕΠ με τον νόμο Κεραμέως. Δείτε επίσης: Ο Άδωνης Γεωργιάδης στο Ισραήλ για να θαυμάσει τα επιτεύγματα του… συστήματος Υγείας Βουλή: Μόνο με ψήφους της ΝΔ πέρασε το νομοσχέδιο – σκούπα της κυβέρνησης για νέα «χαράτσια» στο ΕΣΥ Πολάκης: Στο Νοσοκομείο Σύρου γιατρός χειρούργησε μόνος του – Και θέλουν απογευματινά ιατρεία (Video) Κόβει φάρμακα για σπάνιες παθήσεις ο Αδωνης Γεωργιάδης"
    },
    {
        "title": "Ακρόπολη για πλούσιους και φτωχούς - Documento",
        "body": "Για πρώτη φορά ανοίγει ο δρόμος πλήρους εμπορευματοποίησης της πολιτιστικής κληρονομιάς με την θεσμοθέτηση των πριβέ ξεναγήσεων στην Ακρόπολη. Όλα για το κέρδος. Και για την τσέπη των tour operators βεβαίως, οι οποίοι εδώ και καιρό ζητούν ειδική μεταχείριση για τους πλούσιους πελάτες τους. Εις βάρος των τακτικών επισκεπτών στην Ακρόπολη που θα συνεχίσει να ξεροσταλιάζει στις ουρές κάτω από τον ανελέητο αττικό ήλιο του καλοκαιριού. Η απάντηση του υπουργείου Πολιτισμού στις ντροπιαστικές εικόνες που έκαναν το γύρο του κόσμου με επισκέπτες να λιποθυμούν το περασμένο καλοκαίρι, ήταν να εφαρμόσει τις ζώνες επισκεψιμότητας το… περσυνό φθινόπωρο. Και να σχεδιάσει πριβέ επισκέψεις στον Ιερό Βράχο, εκτός του κανονικού ωραρίου, μόνο σε όσους έχουν να πληρώσουν 5.000 ευρώ για την ξενάγηση. Και εκεί που μέχρι σήμερα μόνο αρχηγοί κρατών ή εξέχουσες προσωπικότητες ανέβαιναν στην Ακρόπολη εκτός ωραρίου τιμητικά και για λόγους ασφαλείας, τώρα θα μπορεί ο καθένας με παχύ πορτοφόλι να βγάζει σέλφι χαράματα ή μετά τη δύση του ήλιου με φόντο το μνημείο. Χαράς ευαγγέλια για τους απανταχού λεφτάδες. Η μόνιμη δικαιολογία των αρμόδιων είναι η επαναπένδυση στον πολιτισμό. Ότι τα 40.000 ευρώ που αναμένεται, σύμφωνα με τον ΟΔΑΠ, ότι θα αφήνουν οι πριβέ επισκέπτες ημερησίως θα χρησιμοποιούνται για τη διατήρηση της πολιτιστικής μας κληρονομιάς. Δηλαδή, οι πλούσιοι θα αναλάβουν την υποχρέωση της πολιτείας να προστατεύει την κληρονομιά της. Με κόστος την ελεύθερη και ισότιμη πρόσβαση στο μνημείο. Για πρώτη φορά η κληρονομιά που υποτίθεται ότι προστατεύεται δεν θα είναι το ίδιο προσβάσιμη σε όλους. Θα γίνει Ακρόπολη για πλούσιους και Ακρόπολη για φτωχούς. Για πρώτη φορά ανοίγει ο δρόμος πλήρους εμπορευματοποίησης της πολιτιστικής κληρονομιάς με στόχο αποκλειστικά το κέρδος. Δεν είναι το ίδιο να νοικιάσεις έναντι αδρής αμοιβής αίθουσα στο Βρετανικό Μουσείο για να φας με τους φίλους σου. Ένα μουσείο που είναι άρρηκτα συνδεδεμένο με την αποικιοκρατική λογική των μετόχων του και έχει περάσει στη συνείδηση του κόσμου ως ένα μουσείο που έχει μαζέψει παράνομα θησαυρούς που ανήκουν σε άλλους, λογικό είναι να διοργανώνει ταξικές βραδιές της ελίτ. Αλλά να πληρώσεις για να έχεις «δική σου» την Ακρόπολη, το παγκόσμιο μνημείο-σύμβολο της δημοκρατίας, αποκλείοντας έστω για μερικές ώρες όσους δεν είναι πλούσιοι, έρχεται σε πλήρη αντίθεση με ό, τι αυτό το μνημείο συμβολίζει. Με τη θέση του στον κόσμο, τον αρχαίο και τον σημερινό. Αντί να επεκταθεί το ωράριο προς όλους τους επισκέπτες από πιο νωρίς το πρωί μέχρι πιο αργά το βράδυ, προκειμένου να μπορούν όλοι να το θαυμάσουν με καλύτερους όρους, το ΥΠΠΟ ακούει τους tour operators. Είναι πολλά τα λεφτά Άρη. Μας πήρανε χαμπάρι όμως διεθνώς. Η αρχή έγινε προχτές, 15 Μαρτίου, από τον βρετανικό Guardian, με εκτενές ρεπορτάζ για τον ταξικό αποκλεισμό επισκεπτών στο μνημείο. Και σίγουρα δεν θα είναι ο μόνος."
    },
    {
        "title": "Πολιτική | Ειδήσεις, Επικαιρότητα & Νέα | Documento News",
        "body": " "
    },
    {
        "title": "ΜΑΡΙΑ ΚΑΡΥΣΤΙΑΝΟΥ - Documento",
        "body": " "
    },
    {
        "title": "Χώρα των Βάσκων: Έτοιμο για πρωτιά το Bildu στις εκλογές της Κυριακής - Documento",
        "body": "Ένας αριστερός συνασπισμός Βάσκων αυτονομιστών, ο οποίος αποτελεί εν μέρει την εξέλιξη της πολιτικής πτέρυγας της αυτοδιαλυθείσας τρομοκρατικής ομάδας ETA, εκτιμάται ότι θα είναι το μεγαλύτερο κόμμα στο κοινοβούλιο της Χώρας των Βάσκων μετά τις εκλογές που θα διεξαχθούν την Κυριακή. Οι τελευταίες μετρήσεις δείχνουν ότι το EH Bildu, του οποίας ηγείται το καταδικασμένο μέλος της ETA, Αρνάλντο Οτέγκι -ο οποίος, όμως έπαιξε και βασικό ρόλο στο να πειστεί η ομάδα να τερματίσει την ένοπλη εκστρατεία της για μια ανεξάρτητη βασκική πατρίδα- έχει περάσει μπροστά από τους αντιπάλους της στο Βασκικό Εθνικιστικό Κόμμα (PNV). Το κεντρώο PNV, το οποίο κυβερνά τη βόρεια ισπανική περιφέρεια σχεδόν αδιάλειπτα από το 1980, κυβερνά τώρα σε συνασπισμό με το βασκικό σοσιαλιστικό κόμμα (PSE-EE). Οι έρευνες δείχνουν ότι η απόφαση του Bildu να ξεφύγει από το παρελθόν και να επικεντρωθεί σε θέματα όπως η υγεία, η στέγαση και η απασχόληση αποδίδει – ιδίως μεταξύ των νεότερων ψηφοφόρων. Σύμφωνα με μέτρηση της Δευτέρας για την El País και το ραδιόφωνο Cadena Ser, το Bildu εκτιμάται ότι θα λάβει 35,4% των ψήφων και 30 έδρες στο περιφερειακό κοινοβούλιο των 75 εδρών – οκτώ έδρες λιγότερες από την απόλυτη πλειοψηφία- το PNV θα λάβει 34,5% και 28 έδρες- το PSE-EE θα λάβει 13,4% και 10 έδρες- και το συντηρητικό Λαϊκό Κόμμα (PP) θα λάβει 8,2% και έξι έδρες. Μια άλλη μέτρηση, που διεξήχθη από τον δημόσιο φορέα ερευνών της Ισπανίας, το Κέντρο Κοινωνιολογικών Ερευνών, εκτιμά ότι το Bildu θα μπορούσε να λάβει το 35,1% των ψήφων, το PNV το 33,5%, το PSE-EE το 14,1% και το PP το 7%. Η προεκλογική εκστρατεία, όπως και είναι αναμενόμενο, επισκιάστηκε από την ΕΤΑ και την ένοπλη δράση που διατήρησε για περίπου πέντε δεκαετίες. Το ζήτημα της καταγωγής του Bildu από την Μπατασούνα, την πολιτική πτέρυγα της ETA, επανήλθε στο προσκήνιο αυτή την εβδομάδα, αφού ο Πέλο Οτσαντιάνο, υποψήφιος του Bildu για την προεδρία των Βάσκων, επικρίθηκε επειδή αναφέρθηκε στην ETA ως «ένοπλη ομάδα» και όχι ως «τρομοκρατική» κατά τη διάρκεια δημόσιας συζήτησης. Η ΕΤΑ (Euskadi Ta Askatasuna), που σημαίνει «Βασκική πατρίδα και ελευθερία», ευθύνεται για τον θάνατο 829 ατόμων – οι μισοί εκ των οποίων ήταν απλοί πολίτες – κατά τη διάρκεια της δράσης της. Η ETA εγκατέλειψε την ένοπλη εκστρατεία της το 2011 και διαλύθηκε επτά χρόνια αργότερα. Το 2021, ο ηγέτης της Bildu, Αρνάλντο Οτέγκι, δήλωσε ότι η χρήση βίας από την τρομοκρατική οργάνωση «δεν θα έπρεπε να είχε συμβεί ποτέ» και ότι θα έπρεπε να είχε καταθέσει τα όπλα πολύ νωρίτερα από ό,τι έκανε. Η δέσμευση του κόμματος να αποστασιοποιηθεί από τη βία του παρελθόντος τέθηκε υπό αμφισβήτηση όταν προσπάθησε να κατεβάσει 44 καταδικασθέντα μέλη της Eta, μεταξύ των οποίων επτά άτομα που κρίθηκαν ένοχα για βίαια εγκλήματα, ως υποψηφίους στις περσινές τοπικές εκλογές."
    },
    {
        "title": "Ταινίες - Documento",
        "body": " "
    },
    {
        "title": "Ταυτότητα - Documento",
        "body": "Ηλεκτρονική έκδοση της εφημερίδας Documento ΕΠΩΝΥΜΙΑ: DOCUMENTO MEDIA ΜΟΝΟΠΡΟΣΩΠΗ Ι.Κ.Ε. Διακριτικός τίτλος: DOCUMENTO MEDIA ΓΕΜΗ: 141556801000 ΑΦΜ: 800808181, ΔΟΥ: Α’ Αθηνών Νομική Μορφή: ΙΚΕ Έδρα: Κολωνού 12 -14, Αθήνα, ΤΚ 10437 Τηλέφωνο Επικοινωνίας: 211 1031500 – Email: info@documentonews.gr Ιδιοκτησία: DOCUMENTO MEDIA Ιδιοκτήτης, νόμιμος εκπρόσωπος και διαχειριστής: Κώστας Βαξεβάνης Διευθυντής: Δημήτρης Παπαθανασίου Διευθυντής Σύνταξης: Κώστας Βαξεβάνης Αρχισυντάκτης Ηλεκτρονικής Έκδοσης: Χαλκιαδάκης Κωνσταντίνος Συντάκτες Ηλεκτρονικής Έκδοσης: Διεύθυνση Λειτουργίας και Εμπορικού Τμήματος: Βανέσσα Δροσάτου Φωτογραφικά Πρακτορεία: Eurokinissi, Associated Press Δικαιούχος Domain Name: DOCUMENTO MEDIA ΜΟΝΟΠΡΟΣΩΠΗ Ι.Κ.Ε."
    },
    {
        "title": "Το µάζεψε άρον άρον - Documento",
        "body": "∆εν κατάφερε να περάσει ύπουλα τη ρύθµιση για την είσοδο των ιδιωτών γιατρών στο ΕΣΥ ο Αδωνης Γεωργιάδης (φωτογραφία). Τι κι αν έβαλε την Ειρήνη Αγαπηδάκη να κάνει τη βρόµικη δουλειά ανακοινώνοντας προς το τέλος της συνεδρίασης την επίµαχη νοµοτεχνική βελτίωση (µόνο τέτοια δεν ήταν), ο υπουργός Υγείας που θέσπισε νέα χαράτσια δεν γλίτωσε τα πυρά της µειοψηφίας. Καθοριστική για την απόσυρση της ρύθµισης ήταν η τοποθέτηση του Μιχάλη Κατρίνη. Ανέγνωσε στον κ. Γεωργιάδη όσα προβλέπει ο «δεκάλογος καλής νοµοθέτησης» της Γεν. Γραµµατείας της Προεδρίας της Κυβέρνησης το 2020. «Επειδή ξέρω τον σεβασµό σας στην Προεδρία της Κυβέρνησης και στους κανόνες καλής νοµοθέτησης, για να σας προφυλάξω, σας λέω αποσύρετέ το γιατί εκθέτει συνολικά την κυβέρνηση» κατέληξε µε νόηµα ο κ. Κατρίνης, µε τον Αδ. Γεωργιάδη να σπεύδει να ανακοινώσει πως παίρνει πίσω τη διάταξη για να την καταθέσει ως τροπολογία την ερχόµενη εβδοµάδα. Πάντως, δεν πέρασε απαρατήρητο ότι τα κόµµατα της αντιπολίτευσης στάθηκαν στη διαδικασία και όχι στην ουσία. ∆ηλαδή στην κακή νοµοθέτηση και όχι στο περαιτέρω «ξήλωµα» του δηµόσιου χαρακτήρα του ΕΣΥ. Απ’ ό,τι φαίνεται, κανείς δεν θέλει να τα σπάσει µε τους γιατρούς και δη προεκλογικά. Α.Π. Διαβάστε επίσης: Guardian: «Ολοκληρωτικός πόλεμος ή αποκλιμάκωση;» – Στο μυαλό του Μπενιαμίν Νετανιάχου ΣΥΡΙΖΑ: Σήμερα τα αποτελέσματα των προκριματικών για τις Ευρωεκλογές – Αυτά είναι τα φαβορί Ακρίτα για Μέση Ανατολή – Άδωνη: «Κι έμεινε ο υπουργός με το παραποιημένο εθνικό σύμβολο αμανάτι» Παίζει τα ρέστα του τον Ιούνιο ο Μητσοτάκης Κύρτσος: Η κυβέρνηση Μητσοτάκη πανηγυρίζει που βρίσκεται στον πάτο της Ευρώπης! Έγκλημα Τέμπη: Λένε ψέματα ακόμα και για τη θέση του αγωγού Guardian: «Ολοκληρωτικός πόλεμος ή αποκλιμάκωση;» – Στο μυαλό του Μπενιαμίν Νετανιάχου Ζελένσκι: «Η Ουκρανία έχει ανάγκη τη βοήθεια των συμμάχων, ακριβώς όπως το Ισραήλ» Βουλή: Μετά την κατακραυγή ο Γεωργιάδης απέσυρε τη ρύθμιση για την είσοδο ιδιωτών στο ΕΣΥ  "
    },
    {
        "title": "Παραπολιτικά | Τελευταίες Ειδήσεις & Νέα | Documento News",
        "body": " "
    },
    {
        "title": "Αµετροεπείς, ιδιοτελείς και ανάλγητοι - Documento",
        "body": "Κάποιες στιγµές υπάρχουν δηλώσεις που δείχνουν ότι η πολιτική ελίτ που κυβερνά τη χώρα δεν είναι απλώς αποκοµµένη από την καθηµερινότητα αλλά και αποφασισµένη να πορεύεται διαστρέφοντας την πραγµατικότητα και µεταφέροντας τις ενοχές που θα έπρεπε να έχει η ίδια στους πολίτες. Κορυφαίο δείγµα η δήλωση της Ντόρας Μπακογιάννη που µας κάλεσε να µπούµε στα παπούτσια του Κώστα Καραµανλή του Αχιλλέα, του υπουργού που είχε την ευθύνη των Μεταφορών όταν έγινε η τραγωδία των Τεµπών, ζητώντας µας επί λέξει να µπούµε «στα παπούτσια ενός ανθρώπου που προΐσταται ενός υπουργείου και καλείται να απαντήσει για τον µηχανοδηγό τάδε, ο οποίος ήταν στο τάδε µέρος». Αυτή η τυπική δήλωση ενός βασικού µέλους µιας ελίτ µαθηµένης να κερδίζει συνεχώς τα πάντα από παντού και η οποία αρνείται να δεχτεί την παραµικρή ευθύνη για οτιδήποτε δείχνει ότι οι «εκσυγχρονιστικές µεταρρυθµίσεις», µε τις οποίες µας γανώνουν τα αυτιά, δεν είναι παρά η τρέχουσα αναδιοργάνωση συµφερόντων για να παραµένουν στο απυρόβλητο. ∆εν χρειάζεται να είµαστε πολιτικοί ή τεχνικοί της εξουσίας για να αντιληφθούµε ότι την ίδια ώρα ο Κ. Καραµανλής και όλοι οι άλλοι εµπλεκόµενοι κυβερνητικοί και παρακυβερνητικοί παράγοντες δεν έχουν µετανιώσει για το παραµικρό, δεν έχουν κάνει ούτε στοιχειώδη αυτοκριτική για την τραγωδία, δεν έχουν αντιληφθεί το µέγεθος της απώλειας και δεν έχουν µπει ούτε προς στιγµήν στα παπούτσια των συγγενών των θυµάτων. ∆ηλώσεις σαν κι αυτήν, που ζητούν τελικά… ευαισθησία για τους Καραµανλήδες, τους Μητσοτάκηδες, τους Τριαντόπουλους και τους Αγοραστούς που έχουν την πολιτική ευθύνη για τα Τέµπη, ενώ πολλοί από δαύτους βαρύνονται και µε ποινικές ευθύνες, δείχνουν τα όρια και τα αδιέξοδα του συστήµατος που… εκσυγχρονίζουν. Αλλά και αυτά τα αδιέξοδα, οικονοµικά, κοινωνικά, πολιτικά, στις δικές µας πλάτες ετοιµάζονται να τα φορτώσουν!"
    },
    {
        "title": "Καταγγελία για τη γυναικοκτονία στους Αγ. Αναργύρους: «Το οπτικοακουστικό υλικό που λάβαμε δεν είναι ενιαίο, υπάρχουν κενά» - Documento",
        "body": "Ιδιαίτερο ενδιαφέρον προκύπτει από τις νέεις αποκαλύψεις στην υπόθεση της γυναικοκτονίας της 28χρονης Κυριακής Γρίβα από τον πρώην σύντροφό της έξω από το Αστυνομικό Τμήμα Αγίων Αναργύρων. Όπως αναφέρει η δικηγόρος της οικογένειας της 28χρονης το υλικό από τη στιγμή της δολοφονίας που έχει φτάσει στις Αρχές «έχει κενά, κόβεται». Η Έλενα Τζούλη, μιλώντας στην ΕΡΤ, αρχικά ανέφερε πως, ενώ χτες ήταν προγραμματισμένη η κατάθεση της μητέρας της 28χρονης στις Αρχές, κάτι τέτοιο δεν ήταν εφικτό, καθώς βρίσκεται σε άσχημη ψυχολογική κατάσταση. «Αυτό που θέλω να σας πω είναι, ότι αποκλειστικά χάρη στην Ανακρίτρια Αθηνών, Παναγιώτα Σούτσου, έγινε δεκτό το αίτημα, το οποίο εγγράφως είχαμε υποβάλει δύο μέρες πριν, και η υπόθεση πλέον τέθηκε στην ορθή βάση της πλήρους διαλεύκανσης. Πρακτικά αυτό σημαίνει ότι υποβάλλαμε αίτημα προκειμένου να κατασχεθεί όλο το οπτικοακουστικό υλικό από το Τμήμα, από κάμερες του ΑΤ, από κάμερες παρακείμενων κατοικιών και καταστημάτων, καθώς, όπως προκύπτει από το υλικό που έχει στα χέρια της η κ. Ανακρίτρια και δόθηκε και σε εμάς ως συνηγόρους, το υλικό δεν είναι ενιαίο, κόβεται, υπάρχουν κενά, τα οποία γεννήθηκαν και στην κυρία Ανακρίτρια», αναφέρει. Διαβάστε επίσης – Άγιοι Ανάργυροι: Τη σκότωνε και οι αστυνομικοί έλεγαν ότι δεν ξέρουν τι έχει γίνει – Νέο αποκαλυπτικό ηχητικό ντοκουμέντο (Video) «Δεν θα κάνω χρήση της λέξης μοντάζ, γιατί δεν είμαι τεχνικός καμερών, αλλά γι’ αυτό ζητήσαμε ως οικογένεια της μητέρας της αδικοχαμένης Κυριακής και έγινε δεκτό να κατασχεθεί και να της παραδοθεί σε συνεχή ροή και όχι κομμένο προκειμένου να εξεταστεί και από δικό μας, τεχνικό πραγματογνώμονα της οικογένειας, ώστε να διαπιστωθεί ότι είναι το πρωτότυπο υλικό». «Αυτό το οποίο ζητάμε είναι όλο το υλικό με συνεχή ροή, και όχι μόνο της ίδιας ημέρας, μιλάμε για ροή τριών ημερών, γιατί αυτό το οποίο έχει στα χέρια της η κυρία Ανακρίτρια κόβεται στο επίμαχο σημείο των 4 προηγούμενων μαχαιριών, που το κορίτσι δεχόταν στο σώμα του, στην ευθεία του φυλακίου», εξήγησε. Διαβάστε επίσης – Άγιοι Ανάργυροι: Σοκαρισμένη η κοινωνία από τη νέα γυναικοκτονία – Αμείλικτα ερωτήματα για τη στάση της ΕΛ.ΑΣ. «Σήμερα, λοιπόν, ο πραγματογνώμονας που διόρισε η Ανακρίτρια μαζί με τον τεχνικό σύμβουλο τον δικό μας, του πατέρα και τον τεχνικό σύμβουλο που διόρισε ο δράστης διενεργούν την ψυχιατρική πραγματογνωμοσύνη του, και εντός των επόμενων ημερών, πολύ σύντομα, θα έχουμε το τελικό πόρισμα, το οποίο αναμένουν όλοι με μεγάλο ενδιαφέρον», καταλήγει."
    },
    {
        "title": "Δευτέρα παρουσία, Συντάκτης στο Documento",
        "body": " "
    },
    {
        "title": "Ηλεκτρονική Έκδοση - Documento",
        "body": "  Διαβάστε την ηλεκτρονική έκδοση του Documento στο smartphone, το tablet ή τον υπολογιστή σας! Τώρα το Documento στη διάθεσή σας όπου κι αν είστε με ηλεκτρονικό τρόπο. Αποκτήστε μια ρεπλίκα της έντυπης έκδοσης. Διαβάστε εύκολα, γρήγορα και οικονομικά την εφημερίδα σε μορφή ePaper, με οποιαδήποτε συσκευή επιθυμείτε, με υποστήριξη iOS, Android και Windows. Εγγραφείτε στη νέα πρωτοποριακή υπηρεσία ηλεκτρονικών συνδρομών και αποκτήστε την κυριακάτικη έκδοση από το απόγευμα του Σαββάτου!  \nΓΙΝΕ ΣΥΝΔΡΟΜΗΤΗΣ"
    },
    {
        "title": "Οικονομία | Οικονομικές Ειδήσεις & Νέα | Documento News",
        "body": " "
    },
    {
        "title": "Μερεµέτια και εκπτώσεις στην επιστολική ψήφο - Documento",
        "body": "Η… µηχανή τροπολογιών µπήκε στο φουλ για να µπαλώσει η κυβέρνηση Μητσοτάκη τρύπες στην επιστολική ψήφο, λιγότερο από δύο µήνες πριν από τις ευρωεκλογές. Τι κι αν ακόµη δεν έχουν δοθεί ουσιαστικές απαντήσεις για τη διαρροή προσωπικών δεδοµένων εκλογέων (υπόθεση Ασηµακοπούλου) από το υπουργείο Εσωτερικών και το κόµµα της Ν∆, η αντιπολίτευση καταγγέλλει ότι οι κυβερνητικοί επιτελείς αποδυναµώνουν περαιτέρω τεχνικά εχέγγυα για τη διασφάλιση του αδιάβλητου της διαδικασίας. Το ΚΚΕ επανακαταθέτει το αίτηµα για συνεδρίαση της Επιτροπής Θεσµών και ∆ιαφάνειας στην οποία να κληθούν η ευρωβουλευτής Αννα-Μισέλ Ασηµακοπούλου, η υπουργός Εσωτερικών Νίκη Κεραµέως και η Αρχή Προστασίας ∆εδοµένων Προσωπικού Χαρακτήρα. Περίπατο, µε τροπολογία, πάνε ακόµη και υψηλά πρόστιµα-κυρώσεις (από 10.000 ευρώ στα 100 ευρώ) σε ταχυµεταφορείς για πληµµελή έλεγχο ταυτότητας παραλήπτη-εκλογέα του φακέλου για επιστολική ψήφο, για να µην πονοκεφαλιάζουν οι εταιρείες και να δεχτούν να κάνουν συµβάσεις µε το κράτος. Κι ένα PIN αρκεί για την ταυτοποίηση. Βουλωµένο γράµµα… Παν.Μπ. Διαβάστε επίσης:  Υπόθεση Κωστή Μανιουδάκη: «Να υπάρξει δικαιοσύνη για τη δολοφονία του», λέει ο γιος του στο documentonews.gr (Video) Ο Μητσοτάκης χάρισε το Embraer στην Κύπρο και τους έγινε πονοκέφαλος! Νίσυρος: Νέα στοιχεία για το δράμα του 10χρονου – Στο πλευρό του πατέρα που απειλείται με απέλαση οι κάτοικοι (Video) Πολάκης σε Άδωνη για το URSOFALK: Λύσε το θέμα και άσε τα ντιλαρίσματα Ιεράπετρα: Πώς ο θάνατος του 65χρονου Γερμανού «μετατράπηκε» σε ανθρωποκτονία – Στον ανακριτή ο 45χρονος  "
    },
    {
        "title": "Δάγκωμα από φίδι: Tι να κάνετε και τι να μην κάνετε - Documento",
        "body": "Υπάρχουν 2.200 είδη δηλητηριωδών φιδιών σε όλο τον κόσμο. Στην Ελλάδα υπάρχουν μόνο 7. Από τα 7 αυτά φίδια μόνο τα 5 έχουν επικίνδυνο δάγκωμα για τον άνθρωπο, ενώ τα άλλα δύο (σαπίτης, αγιόφιδο), παρόλο που έχουν δηλητήριο, είναι ουσιαστικά ακίνδυνα. Τα 5 επικίνδυνα είναι είδη οχιάς, ενώ τα άλλα δύο ανήκουν σε άλλες οικογένειες. Το χειμώνα, τόσο τα επικίνδυνα, όσο και τα ακίνδυνα φίδια πέφτουν σε χειμερία νάρκη. Ωστόσο, κάποια στιγμή, που διαφέρει από είδος σε είδος αλλά και από φίδι σε φίδι του ιδίου είδους, τα φίδια ξυπνάνε. Για τις οχιές αυτό συμβαίνει το Μάρτιο. Από τότε και μέχρι και τον Ιούνιο όσοι για οποιοδήποτε λόγο κινούνται σε ύπαιθρο ή υπαίθριους χώρους, έχουν μια μικρή πιθανότητα να δουν μια οχιά, με πιο πιθανό απλώς να την ακούσουν καθώς τόσο αυτή όσο και τα υπόλοιπα φίδια, αντιλαμβάνονται τον άνθρωπο πριν αυτός τα αντιληφθεί και ενστικτωδώς τον αποφεύγουν. Όσο μικρή και αν είναι η πιθανότητα για ένα τέτοιο συναπάντημα, υπάρχει και αυτό σημαίνει μια ακόμα μικρότερη αλλά επίσης υπαρκτή πιθανότητα δαγκώματος. Πιθανότητα που ισχύει όχι μόνο για μας τους ίδιους αλλά και κάποιο άτομο από τη συντροφιά μας ή κάποιο ζώο συντροφιάς. Τι γίνεται τότε; Κρατήστε την ψυχραιμία σας. Σε αυτό μπορεί να σας βοηθήσει η γνώση ότι: οι οχιές στην Ελλάδα δεν διαθέτουν τόσο ισχυρό δηλητήριο που να μπορεί να σκοτώσει έναν άνθρωπο σε πολύ μικρό χρονικό διάστημα, και ότι το δηλητήριό τους έχει κυτταρολυτική και όχι νευροτοξική δράση όπως π.χ. το δηλητήριο της κόμπρας. Αυτό σημαίνει ότι υπάρχει χρόνος για μεταφορά σε νοσοκομείο (χρειάζονται κάποια 24ωρα χωρίς νοσηλεία για να χάσει κάποιος τη ζωή του μετά από δάγκωμα οχιάς στην Ελλάδα). Επιπλέον, ο πανικός αυξάνει την πιθανότητα μιας λάθος αντίδρασης που θα επιβαρύνει την κατάσταση αλλά και τον καρδιακό ρυθμό, κάτι που με τη σειρά του επιταχύνει την κυκλοφορία του δηλητηρίου, αυξάνει το ρυθμό του μεταβολισμού και την εξέλιξη των συμπτωμάτων. Διαβάστε επίσης: Βόλος: Φίδι δάγκωσε 40χρονη μέσα στη θάλασσα Ελέγξτε το δάγκωμα: το δάγκωμα της οχιάς αφήνει διπλή πληγή με δύο «παράλληλα» χαρακτηριστικά σημάδια. Ωστόσο, αυτό αφορά περισσότερο τους ειδικούς στο θέμα επιστήμονες και τους καλώς γνωρίζοντες, οπότε ακόμα και αν δεν δείτε τα σημάδια μη ρισκάρετε, ακολουθήστε τη διαδικασία βήμα-βήμα. Τα φίδια είναι δραστήρια καθ’ όλη τη διάρκεια της μέρας. Ωστόσο, οι οχιές δεν «συμπαθούν» τις υψηλές θερμοκρασίες (παρόλο που την άνοιξη μπορεί να τις δούμε να «λιάζονται»), οπότε τους καλοκαιρινούς μήνες δραστηριοποιούνται τη νύχτα. Σε περίπτωση συναπαντήματος με άνθρωπο οι οχιές, που είναι «αργοκίνητα» φίδια, μένουν ακίνητες προκειμένου να μη γίνουν αντιληπτές. Αν νιώσουν πως έγιναν αντιληπτές πρώτα θα προσπαθήσουν να απομακρυνθούν όσο το δυνατόν γρηγορότερα, σε περίπτωση που νιώσουν απειλητική παρουσία τόσο κοντά τους ώστε να μην μπορούν να φύγουν συρίζουν (παράγουν χαρακτηριστικό ήχο) δυνατά, κουλουριάζονται σε θέση άμυνας και ετοιμάζονται να δαγκώσουν. Πριν το καλοκαίρι όμως τα πράγματα είναι διαφορετικά: συγκεκριμένα την άνοιξη οι οχιές δεν υποχωρούν/φεύγουν εύκολα, επιτίθενται πιο εύκολα αν ενοχληθούν/φοβηθούν και το δηλητήριό τους είναι πιο τοξικό από ό,τι άλλες εποχές του χρόνου. Επίσης, να θυμάστε ότι όλα τα φίδια και φυσικά οι οχιές, παρά την αρνητική ατμόσφαιρα που τα περιβάλλει και τις φοβίες που τα αφορούν, είναι πολύτιμα για την ισορροπία των οικοσυστημάτων στα οποία συμμετέχουν και στο δηλητήριό τους −ας σημειωθεί ότι και τα μη δηλητηριώδη φίδια παράγουν δηλητήριο αλλά σε μικρότερες ποσότητες και δεν μπορούν να το διοχετεύσουν με το δάγκωμά τους− διαθέτουν ουσίες οι οποίες μπορεί να χρησιμοποιηθούν από τη φαρμακευτική βιομηχανία και να γίνουν οροί ή φάρμακα για να σώσουν ζωές, πολύ περισσότερες μάλιστα από αυτές που φοβόμαστε ότι μπορεί να αφαιρέσουν ή αυτές που πραγματικά αφαιρούν (σύμφωνα με την ΕΛΣΤΑΤ, από το 2000 έως και το 2014, 6 άνθρωποι πέθαναν από δάγκωμα οχιάς στην Ελλάδα, και αυτά λόγω βεβαρημένης υγείας). Πηγή: metropolitan-hospital.gr "
    },
    {
        "title": "Δυτική Όχθη: 13 Παλαιστίνιοι σκοτώθηκαν από ισραηλινές δυνάμεις σε επιδρομή - Documento",
        "body": "Ένας Παλαιστίνιος οδηγός ασθενοφόρου σκοτώθηκε ενώ βρισκόταν καθ’ οδόν για να απομακρύνει τραυματίες από μια επιδρομή βίαιων Εβραίων εποίκων και τουλάχιστον 12 Παλαιστίνιοι έχασαν τη ζωή τους σε ένα ξεχωριστό επεισόδιο στην κατεχόμενη Δυτική Όχθη, ανέφεραν σήμερα οι παλαιστινιακές αρχές. Η βία στη Δυτική Όχθη αυξανόταν ήδη πριν ξεκινήσει ο πόλεμος Ισραήλ-Χαμάς στη Γάζα τον Οκτώβριο. Αυξήθηκε περαιτέρω με συχνές ισραηλινές επιδρομές, επιθέσεις Παλαιστινίων στον δρόμο και επιθέσεις Εβραίων εποίκων σε παλαιστινιακά χωριά. Το παλαιστινιακό υπουργείο Υγείας είπε ότι ο 50χρονος οδηγός του ασθενοφόρου σκοτώθηκε από ισραηλινά πυρά κοντά στο χωριό Αλ-Σαουίγια, νότια της πόλης Ναμπλούς, καθώς οδηγούσε το ασθενοφόρο για να μεταφέρει τραυματίες από την επίθεση στο χωριό. Δεν έγινε άμεσα σαφές αν πυροβολήθηκε από εποίκους. Δεν υπήρξε κανένα άμεσο σχόλιο από ισραηλινό στρατό. Σε ένα ξεχωριστό περιστατικό στην περιοχή Νουρ Σαμς, κοντά στην παλαιστινιακή πόλη Τούλκαρεμ, οι υγειονομικές αρχές δήλωσαν ότι τουλάχιστον 12 Παλαιστίνιοι, δύο από τους οποίους αναγνωρίστηκαν από παλαιστινιακές πηγές και αξιωματούχους ως ένας ένοπλος και ένα 16χρονο αγόρι, σκοτώθηκαν κατά τη διάρκεια επιδρομής των ισραηλινών δυνάμεων. Ένας αριθμός μαχητών σκοτώθηκαν ή συνελήφθησαν, είπε ο ισραηλινός στρατός, και τουλάχιστον τέσσερις στρατιώτες τραυματίστηκαν σε ανταλλαγές πυρών. Η οργάνωση Ταξιαρχίες Τούλκαρεμ, που περιλαμβάνουν στις τάξεις τους μαχητές από πολλές παλαιστινιακές παρατάξεις, ανέφεραν πως οι μαχητές τους εξακολουθούσαν να ανταλλάσσουν πυρά με τις ισραηλινές δυνάμεις σήμερα. Τουλάχιστον τρία μη επανδρωμένα αεροσκάφη (drones) θεάθηκαν να πετούν πάνω από τη Νουρ Σαμς, όπου οχήματα του ισραηλινού στρατού είχαν συγκεντρωθεί και ακούγονταν πυρά."
    },
    {
        "title": "Καταγγελία: Φοιτητής βρήκε έντομο σε σαλάτα στη λέσχη του ΑΠΘ (Photos) - Documento",
        "body": "Μια δυσάρεστη έκπληξη περίμενε έναν διδακτορικό φοιτητή του Αριστοτελείου Πανεπιστημίου Θεσσαλονίκης κατά την…προσπάθειά του να φάει στην λέσχη του ιδρύματος. Συγκεκριμένα, ο Δ.Σ. βρήκε στο φαγητό του ένα έντομο με αποτέλεσμα, φυσικά, να σταματήσει να τρώει από το συγκεκριμένο φαγητό. Έτσι, έβγαλε αμέσως φωτογραφία προκειμένου να καταγγείλει το γεγονός.  Υπενθυμίζεται ότι το συγκεκριμένο φοιτητικό εστιατόριο που υπάγεται στο ΑΠΘ έχει τραβήξει πάνω του τα φώτα της δημοσιότητας και στο παρελθόν, όταν κυκλοφορούσε στα μαγειρεία ένα ποντίκι. Ενώ δεν είναι λίγες οι φορές που δημιουργείται θέμα όταν η εργολαβική εταιρεία κατεβάζει τα ρολά αφήνοντας φοιτητές νηστικούς, λόγω του ότι απαιτεί αυστηρότερους ελέγχους στο ποιος μπορεί να λάβει μια μερίδα φαγητό. Το documentonews.gr επικοινώνησε με τον Δ.Σ., ο οποίος δήλωσε τα εξής:  «Πήγαμε στη Λέσχη να φάμε με τους συμφοιτητές μου και εγώ πήρα ως κύριο γεύμα φασολάκια και στη σαλάτα είχε μπρόκολο. Εκεί που έτρωγα βλέπω στο πιάτο της σαλάτας μία ψαλίδα. Όπως καταλαβαίνεις ξενέρωσα και μου κόπηκε η όρεξη. Είχα σταματήσει να τρώω στην λέσχη για καιρό και τώρα τελευταία πήγα κάποιες φορές. Έτσι, είδα ότι από τη μία κάποια πράματα μένουν ίδια, όπως η ουρά του κόσμου που φτάνει μέχρι έξω. Αλλά από την άλλη κάποια πράγματα έχουν αλλάξει, δυστυχώς, προς το χειρότερο.  Η ποιότητα του φαγητού ανεξάρτητα από την ψαλίδα, δεν είναι καθόλου καλή και η όλη κατάσταση μοιάζει με εγκατάλειψη. Επειδή τρως δωρεάν σε αντιμετωπίζουν του πεταματού, ότι χάρη μας κάνουν κιόλας. Σα να σου λένε ότι «επειδή είναι δωρεάν μην έχεις και πολλές απαιτήσεις». Σα να μας κάνει χάρη η εργολαβία, ενώ την ίδια στιγμή έχει τεράστια κέρδη. Δεν δίνουν καν αυτό που αναλογεί στον φοιτητή με βάση την χρηματοδότηση που λαμβάνουν». Διαβάστε επίσης: ΝΔ: Η τριάδα του πρώην ΛΑΟΣ Βορίδης, Γεωργιάδης, Πλεύρης θα τρέξει την υποψηφιότητα Μπελέρη – «Είμαστε παλιόφιλοι» Κασσελάκης: «Ο κόσμος θα επιλέξει ανάμεσα σε ακροδεξιούς celebrities και σε ανθρώπους από την κοινωνία» (video) Τέμπη: Μισοθαμμένη παλέτα εντοπίστηκε στο ιδιόκτητο οικόπεδο – «Αγωνιώ μήπως βρεθεί βιολογικό υλικό» λέει συγγενής στο documentonews.gr Ο Ανδρουλάκης, ο ήλιος του ΠΑΣΟΚ και η κολυμβήθρα του Σιλωάμ Καιρός: Έκτακτο δελτίο της ΕΜΥ για τον «πολικό αεροχείμαρρο» – Ποιες περιοχές θα επηρεαστούν (LIVE)"
    },
    {
        "title": "«Αστάρτη», ο νέος καθαρόαιμος ροκ δίσκος του Παύλου Συνοδινού - Documento",
        "body": "Ακούσαμε τη νέα δουλειά του τραγουδοποιού με τίτλο «Αστάρτη». Η «Αστάρτη» είναι το τέταρτο προσωπικό άλμπουμ του τραγουδοποιού, ερμηνευτή και κιθαρίστα Παύλου Συνοδινού μετά τις «Μικρές ελπίδες» (2010), το «Greeklish Babylon» (2013) και το «Status Update» (2018). Είναι επίσης το καλύτερο άλμπουμ ενός δημιουργού που όσο περνάνε τα χρόνια τόσο αυτός παραμένει ασυμβίβαστος δίχως να βάζει νερό στο κρασί του. Αρα μιλάμε για έναν τολμηρό καλλιτέχνη που τραβάει τον δικό του δρόμο, μοναχικό ενδεχομένως, αλλά και ταυτόχρονα τόσο απελευθερωτικό! Οκτώ κομμάτια απαρτίζουν την «Αστάρτη» που κυκλοφόρησε μόλις σε CD και σε βινύλιο από τις εκδόσεις ΚΨΜ και ξεκινάει με μια ατμοσφαιρική διασκευή στο «Ραμόν» του Θανάση Παπακωνσταντίνου. Ακολουθεί η «Αστάρτη», το ομότιτλο κομμάτι του δίσκου, σε μουσική και στίχους του Συνοδινού, μια όμορφη και άκρως ραδιοφωνική προγκρεσιβοροκάδικη μπαλάντα (στο ύφος του «Isadora» των Illusion για τους πιο ψαγμένους) με το ψυχεδελικό κιθαριστικό σόλο του δημιουργού. Στην «Elisabeth», με τους στίχους του Ν. Νούκουτου, η αγάπη δύναται να νικήσει την περιρρέουσα ατομική και συλλογική κατάθλιψη, εκεί που στο «Coffee bar/ Η καραμέλα», επίσης σε στίχους του Νούκουτου, σκέφτεσαι πως κάπως έτσι οι Violent Femmes θα διασκεύαζαν τη «Μισιρλού» του Ρουμπάνη. Η «Νέα Σμύρνη» βασίζεται σε ένα απόλυτα βιωματικό στιχούργημα του Συνοδινού και είναι μια ρυθμική ηλεκτρική μπαλάντα με τη ραπαριστή ερμηνεία του. Στο «Ποτ πουρί» σε στίχους του Νούκουτου έχουμε ένα εξαιρετικό ροκ τραγούδι με καμουφλαρισμένα ανατολίτικα στοιχεία που φλερτάρουν έως και με τους Hawkwind. Στο «Υπερπροστατευτικό» ο Συνοδινός κάνει στην ουσία ένα δώρο στη σύντροφό του ή σε όλες τις γυναίκες του κόσμου με μια ευαίσθητη ματιά αλλά και μ’ ένα όμορφο ορχηστρικό μέρος, σαν οι ήχοι και τα φωνητικά να πλέουν κυριολεκτικά μέσα στη μελωδία του. Το άλμπουμ κλείνει με το αγγλόφωνο «Desert ’ n’ salt», στο οποίο περιέχονται ορισμένα από τα καλύτερα στοιχεία του δίσκου, τουτέστιν υπέροχα κιθαριστικά riffs, ένας εξελισσόμενος καταιγιστικός ρυθμός, αλλά και τεχνηέντως «θαμμένα» φωνητικά. Ενα άλλο ατού της «Αστάρτης» είναι το συμπαγές του ήχου της στο σύνολό του: δεν υπάρχει τίποτε βαριά ενορχηστρωμένο προκειμένου να εντυπωσιάσει τον ακροατή. Τα πράγματα δίνονται απλά μα με έντονο rock feeling, ουσιαστικά προϊόντα της χημείας μεταξύ ενός τρίο μουσικών, του ίδιου του Συνοδινού στο τραγούδι και στις κιθάρες, του Alex Randan στα τύμπανα και του Ακη Παπαβασιλείου στο μπάσο, ενώ ρόλο έπαιξε σίγουρα και η δουλειά του έμπειρου Γιάννη Παξεβάνη στην παραγωγή και επεξεργασία του ήχου. Αναζητήστε την «Αστάρτη» του Παύλου Συνοδινού. Πρόκειται για έναν καθαρόαιμο ροκ δίσκο που ακούγεται σχεδόν λάιβ, αν και γράφτηκε σε στούντιο.  INF0\nΗ «Αστάρτη» περιέχει οκτώ τραγούδια και κυκλοφορεί σε CD και βινύλιο από τις εκδόσεις ΚΨΜ"
    },
    {
        "title": "ΟΗΕ: «Μπλόκο» από τις ΗΠΑ στην πλήρη ένταξη της Παλαιστίνης - «Στο χείλος της αβύσσου η Μέση Ανατολή» - Documento",
        "body": "Βέτο άσκησαν οι ΗΠΑ στο Συμβούλιο Ασφαλείας του ΟΗΕ στην πρόταση για πλήρη ένταξη της Παλαιστίνης στον ΟΗΕ. Οι Παλαιστίνιοι, που από το 2012 έχουν απλά καθεστώς «κράτους μη μέλους παρατηρητή», καθώς και αραβικές χώρες, κάλεσαν το ΣΑ να αποδεχθεί το παλαιστινιακό κράτος, που ήδη αναγνωρίζεται από τις περισσότερες πρωτεύουσες, να πάρει τη «νόμιμη» θέση του στους κόλπους των Ηνωμένων Εθνών. Οι ΗΠΑ, που έκαναν προσπάθειες να καθυστερήσει η ψηφοφορία, δεν δίστασαν να ασκήσουν βέτο. Την απόφαση καταδίκασε αμέσως η Παλαιστινιακή Αρχή, που είδε σε αυτή «κατάφωρη επίθεση» εναντίον των Παλαιστινίων, που ωθεί τη Μέση Ανατολή «στο χείλος της αβύσσου». Η απόρριψη του αιτήματος «δεν θα τσακίσει τη θέλησή μας, ούτε θα σταματήσει την αποφασιστικότητά μας. Δεν θα σταματήσουμε τις προσπάθειές μας. Το κράτος της Παλαιστίνης είναι αναπόφευκτο, είναι αληθινό», είπε —δακρυσμένος— ο παλαιστίνιος πρεσβευτής στον ΟΗΕ, ο Ριάντ Μανσούρ. «Μην ξεχνάτε πως αφού τερματιστεί αυτή η συνεδρίαση, στην Παλαιστίνη αθώοι θα συνεχίσουν να πληρώνουν με τη ζωή τους και τη ζωή των παιδιών τους το τίμημα των ισραηλινών ενεργειών (…) το τίμημα της καθυστέρησης της δικαιοσύνης, της ελευθερίας και της ειρήνης», πρόσθεσε κατά τη διάρκεια της τοποθέτησής του που προκάλεσε έντονη συγκινησιακή φόρτιση στην αίθουσα. Το σχέδιο απόφασης που καταρτίστηκε και υποβλήθηκε από την Αλγερία και συνιστούσε την εισδοχή της Παλαιστίνης έλαβε 12 ψήφους, δύο κράτη μέλη απείχαν (Βρετανία, Ελβετία), κι οι ΗΠΑ το καταψήφισαν — αυτή η τελευταία ψήφος σφράγισε την μοίρα του εγχειρήματος, που παρατηρητές θεωρούσαν εξαρχής προδιαγεγραμμένη. Για «λυπηρή ημέρα» έκανε λόγο ο νέος πρεσβευτής της Κίνας στα Ηνωμένα Έθνη, ο Φου Κονγκ, τονίζοντας πως «το όνειρο του παλαιστινιακού λαού εξανεμίστηκε». Παρά το αμερικανικό βέτο, η συντριπτική υποστήριξη από τα κράτη-μέλη του Συμβουλίου Ασφαλείας «στέλνει πολύ καθαρό μήνυμα: το κράτος της Παλαιστίνης αξίζει τη θέση του» στον ΟΗΕ, τόνισε ο πρεσβευτής της Αλγερίας στα Ηνωμένα Έθνη Αμάρ Μπεντζαμά, υποσχόμενος εξ ονόματος της ομάδας των αραβικών κρατών πως το αίτημα θα κατατεθεί εκ νέου στο μέλλον. «Ναι, θα επιστρέψουμε, πιο δυνατοί», δεσμεύτηκε. Για την ένταξη οποιουδήποτε κράτους στον ΟΗΕ απαιτείται καταρχήν θετική εισήγηση του ΣΑ (χρειάζονται τουλάχιστον 9 ψήφοι υπέρ και να μην ασκηθεί βέτο από κάποιο από τα πέντε κράτη-μόνιμα μέλη) και κατόπιν έγκρισή της με πλειοψηφία δυο τρίτων από τη Γενική Συνέλευση. Οι ΗΠΑ δεν σταμάτησαν να επαναλαμβάνουν πως η θέση τους «δεν έχει μεταβληθεί» από το 2011, όταν υποβλήθηκε αίτημα η Παλαιστίνη να γίνει κράτος-πλήρες μέλος του ΟΗΕ από τον πρόεδρο της Παλαιστινιακής Αρχής Μαχμούντ Αμπάς, το οποίο δεν έφθασε καν στο στάδιο να συζητηθεί στο Συμβούλιο Ασφαλείας. Διαβάστε επίσης: Παγκόσμια ανησυχία: «Το Ισραήλ επιτέθηκε σε αεροπορική βάση στο Ιράν» – Καταιγιστικές εξελίξεις Γερμανία και Ρωσία στα «μαχαίρια» για υπόθεση κατασκοπείας Ιράν: Κυρώσεις από ΗΠΑ και Βρετανία με στόχο να διαταράξουν την παραγωγή ιρανικών drones"
    },
    {
        "title": "Στον Πειραιά το Γαλλικό ιστιοφόρο «Belem» - Θα μεταφέρει την Ολυμπιακή Φλόγα στη Μασσαλία - Documento",
        "body": "Έναν εξαιρετικά τιμητικό και σημαντικό ρόλο στο ταξίδι της Ολυμπιακής Φλόγας στη Γαλλία συνεχίζει να διαδραματίζει ο Δήμος Πειραιά, καθώς υποδέχεται στο λιμάνι του Πειραιά, το Γαλλικό ιστιοφόρο «Belem», το οποίο θα μεταφέρει δια θαλάσσης την Ολυμπιακή Φλόγα στην Μασσαλία της Γαλλίας. Το εμβληματικό «Belem» θα καταπλεύσει τη Δευτέρα 22 Απριλίου, στις 16:00, στην Ακτή Ξαβερίου (Πύλη Ε12, κάτω από το Λιοντάρι του Πειραιά) και θα συνοδεύεται από τη Φρεγάτα του Γαλλικού Πολεμικού Ναυτικού LOIRE F/S. Είναι η πρώτη φορά που η Φλόγα των Ολυμπιακών Αγώνων μεταφέρεται δια θαλάσσης. Οι Πειραιώτες κι όχι μόνο θα έχουν τη μοναδική ευκαιρία να ανακαλύψουν την «ψυχή» ενός θρυλικού πλοίου, καθώς από τις 24 έως τις 26 Απριλίου θα είναι επισκέψιμο δωρεάν για το κοινό, εφόσον γίνει προ κράτηση θέσης. Η Φιλαρμονική Ορχήστρα θα πλαισιώσει μουσικά την άφιξη του πλοίου. Στις 27 Απριλίου και αφού η Φλόγα θα έχει ολοκληρώσει το ταξίδι της σε όλη την Ελλάδα, το Γαλλικό ιστιοφόρο «Belem», θα αναχωρήσει από τον Πειραιά, μεταφέροντας τη Φλόγα στο λιμάνι της Μασσαλίας. Το «Belem» από το 1984 έχει χαρακτηριστεί «Ιστορικό Μνημείο», αποτελεί σύμβολο της ναυτικής παράδοσης της Γαλλίας και γεννήθηκε την ίδια χρονιά με τους σύγχρονους Ολυμπιακούς Αγώνες, καθώς έκανε το παρθενικό ταξίδι του από τη Νάντη στο Μπελέμ της Βραζιλίας το 1896. Είναι το τελευταίο τρικάταρτο ιστιοφόρο του γαλλικού εμπορικού ναυτικού, με τετράγωνα πανιά και χαλύβδινη γάστρα, το οποίο και παραμένει λειτουργικό μέχρι σήμερα. Το εμβληματικό ιστιοφόρο που είναι 128 ετών, πήρε το όνοµά του από την έδρα της εταιρείας του εφοπλιστή και τραπεζίτη της Νάντης, τον Φερνάντ Κρουά, το Μπελέµ της Βραζιλίας, την πρώτη ευρωπαϊκή αποικία στον Αµαζόνιο, που ιδρύθηκε το 1616 από το βασίλειο της Πορτογαλίας. Το περίφημο «Belem» χρησιμοποιούνταν για τη μεταφορά εμπορεύματος και συνήθως το φορτίο του ήταν κακάο από τη Βραζιλία, ενώ μπορούσε να μεταφέρει έως και 675 τόνους. Το εντυπωσιακό ιστιοφόρο αποτελεί τη ναυαρχίδα του γαλλικού στόλου που χρονολογείται από τον 19ο αιώνα και παραμένει λειτουργικό μέχρι σήμερα."
    },
    {
        "title": "Ισραηλινό χτύπημα σε υποδομές της Χεζμπολάχ (Video) - Documento",
        "body": "Βίντεο από πλήγμα, σε στρατιωτικές υποδομές της Χεζμπολάχ στην περιοχή Τζιμπέιν στο νότιο Λίβανο έδωσε στη δημοσιότητα ο ισραηλινός στρατός. Όπως έγινε γνωστό, από τις επίσημες ανακοινώσεις του Ισραηλινού στρατού, τρεις άνθρωποι σκοτώθηκαν από την αεροπορική επιδρομή.   לפני זמן קצר כוח מחטיבה 6 זיהה מספר מחבלים בתשתית צבאית של ארגון הטרור חיזבאללה שבמרחב אל ג’בין בדרום לבנון.\nבסגירת מעגל מהירה, מטוסי קרב של חיל האוויר תקפו את התשתית הצבאית בה שהו המחבלים. pic.twitter.com/9Le8GEJ9C9 — צבא ההגנה לישראל (@idfonline) April 20, 2024"
    },
    {
        "title": "Στα ύψη οι τιμές του ρεύματος με την ένταση στη Μ. Ανατολή - Αύξηση 117% στο Ελληνικό Χρηματιστήριο Ενέργειας - Documento",
        "body": "Από την ημέρα επίθεσης του Ιράν στο Ισραήλ μέχρι και το πρωί της Παρασκευής η αύξηση στις τιμές του ρεύματος είναι στο 117%, γεγονός που δημιουργεί περαιτέρω προβληματισμό στην ελληνική χονδρική αγορά ενέργειας η οποία φαίνεται ότι επηρεάζεται ραγδαία από την ένταση στη Μ. Ανατολή. Συγκεκριμένα, το Σάββατο 13 Απριλίου η χονδρική τιμή ρεύματος στο Ελληνικό Χρηματιστήριο Ενέργειας ήταν στα 33,80 ευρώ, ενώ την Πέμπτη έφτασε στα 78,34 ευρώ ανά μεγαβατώρα, και τελικώς αποκλιμωκώθηκε στα 73,17 ευρώ. Ωστόσο, έπειτα από τις πληροφορίες για ανταπόδωση των πληγμάτων από την πλευρά του Ισραήλ κατά του Ιράν, υπάρχει έντονος προβληματισμός για περαιτέρω αύξηση των τιμών του ρεύματος. Η πρόσφατη ιστορία με την εισβολή της Ρωσίας στην Ουκρανία στις αρχές του 2022 αποτελεί ένα δείγμα γραφής του ράλι που έκαναν τότε οι τιμές. Ταυτόχρονα, αύξηση περίπου 50% μέσα σε ενάμιση μήνα έχει παρατηρηθεί στο φυσικό αέριο, ενώ σε παρόμοιο μήκος κύματος και το πετρέλαιο βρίσκεται κοντά στα 90 δολάρια το βαρέλι."
    },
    {
        "title": "Υπουργείο Εργασίας: Αντί για καλύτερους μισθούς και λιγότερους νεκρούς εργάτες, θέλουν 6ήμερη εργασία! (Video) - Documento",
        "body": "Δε φτάνει που χιλιάδες εργαζόμενοι στην Ελλάδα συνεχίζουν να εργάζονται με κακούς μισθούς – ουδόλως άλλαξε η εικόνα με τα 39 ευρώ καθαρά που έδωσε το υπουργείο Εργασίας από 1η Απριλίου – και σε άθλιες συνθήκες εργασίας, όπως δείχνουν και τα 31 εργατικά δυστυχήματα σε μόλις 100 ημέρες το 2024, τώρα η κυβέρνηση προωθεί τον επαίσχυντο νόμο Χατζηδάκη που προβλέπει εξαήμερη εργασία τόσο στον ιδιωτικό όσο και στον δημόσιο τομέα! Ερωτηθείς για το θέμα αυτό ο υφυπουργός Εργασίας Βασίλης Σπανάκης δήλωσε ότι το μέτρο «προβλέπεται για τις επιχειρήσεις συνεχούς λειτουργίας. Αυτή τη στιγμή, έχουμε διασφαλίσει ότι αν κάποιος εργαστεί την έκτη μέρα, να πάει με 40% προσαύξηση και αν πάει Κυριακή 75% σε αυτό το ημερομίσθιο. Αυτό γίνεται με συγκεκριμένο τρόπο και συγκεκριμένη διαδικασία. Η 6ημερη εργασία μπορεί να υπάρξει υπό συγκεκριμένες προϋποθέσεις». Δηλαδή με δέλεαρ μερικά ευρώ παραπάνω, η κυβέρνηση καταργεί το 5ήμερο και 40ωρο και κάνει ένα ακόμα αποφασιστικό βήμα στη λεγόμενη “απελευθέρωση” του χρόνου και των ημερών εργασίας καταργώντας ιστορικά κεκτημένα του κόσμου της εργασίας. Όσον αφορά την ακρίβεια, ο υφυπουργός επανέλαβε το προκλητικό αφήγημα της κυβέρνησης ότι «η ακρίβεια είναι προσωρινή και εισαγόμενη» και ότι “η κυβέρνηση Μητσοτάκη τα τελευταία χρόνια, με μεγαλύτερη επιτυχία από τις άλλες ευρωπαϊκές χώρες, έχει αποκλιμακώσει αυτές τις πιέσεις». Κι ας καλπάζουν οι τιμές εδώ και πάνω από έναν χρόνο και αυξήθηκε πάλι ο πληθωρισμός τον Μάρτιο έναντι  του Φεβρουαρίου όπως έδειξαν τα στοιχεία της Eurostat.        "
    },
    {
        "title": "Καλάσνικοφ στις κάλπες – Την Κυριακή στο Documento - Documento",
        "body": "ΕΠΟ. Ο Γκαγκάτσης δεν θέλει να γίνει… Ζαγοράκης   "
    },
    {
        "title": "Μητσοτάκης από Αγιο Δημήτριο: Διώξαμε τους μετανάστες, φέραμε τους τουρίστες! - Documento",
        "body": "Να ανατρέψει το άσχημο κλίμα που έχουν διαμορφώσει οι τελευταίες πολιτικές και κοινωνικές εξελίξεις για την κυβέρνησή του καθώς 2 στους 3 εκφράζουν την άποψη ότι η χώρα κινείται σε λάθος κατεύθυνση, επιχειρεί ο Κυριάκος Μητσοτάκης που το Σάββατο βρέθηκε για περιοδεία στον Αγιο Δημήτριο Αττικής, ενόψει ευρωεκλογών. Αφού επανέλαβε πως οι Ευρωεκλογές είναι εθνική κάλπη ζητώντας από τους ψηφοφόρους να παραμείνει η Νέα Δημοκρατία πολιτικά κυρίαρχη το βράδυ της 9ης Ιουνίου, έθεσε ξανά το κινδυνολογικό και πλαστό δίλημμα «ποιος μπορεί να διεκδικήσει στην Ευρώπη περισσότερα για την Ελλάδα» αναφερόμενος στα χρήματα από το Ταμείο Ανάκαμψης και το Μεταναστευτικό. Διαβάστε επίσης – Φόβος στο Μαξίμου – «Να πάρουμε τις εκλογές στα σοβαρά» λέει ο Μητσοτάκης Μάλιστα με αδίστακτο ύφος υποστήριξε ότι «η κυβέρνηση της Νέας Δημοκρατίας σταμάτησε τις ροές των μεταναστών στα σύνορα», ενώ «είδε» και «βελτίωση των ελληνοτουρκικών σχέσεων» επειδή έδωσε τη δυνατότητα σε τούρκους τουρίστες να επισκέπτονται κάποια ελληνικά νησιά, με την θέσπιση της βίζας εξπρές διάρκειας μίας εβδομάδας, μέτρο που τέθηκε σε εφαρμογή από την 1η Απριλίου 2024. Ούτε λίγο ούτε πολύ, αυτό που είπε ενόψει της ευρω-κάλπης είναι ότι… διώξαμε τους μετανάστες και φέραμε τους τουρίστες, κινούμενος σε ακροδεξιά – ξενοφοβική ρητορική. Ο Κ. Μητσοτάκης ανέφερε ακόμα ότι το κόμμα του είναι εκείνο που αύξησε τον κατώτατο μισθό, αλλά δεν είπε ότι αυτός παραπάνω ακόμα κάτω και από τα προ μνημονίου επίπεδα, ότι η ακρίβεια συνεχίζει να καλπάζει και ότι ετοιμάζουν στο υπουργείο Εργασίας να λανσάρουν την εξαήμερη εργασία, κάνοντας ακόμα πιο εντατικούς τους όρους εκμετάλλευσης των εργαζόμενων από τους εργοδότες τους…  "
    },
    {
        "title": "Μεγάλη δωρεά Λάτση για το νέο Εθνικό Αρχαιολογικό Μουσείο - Documento",
        "body": "Υπογράφτηκε σήμερα σύμβαση δωρεάς μέχρι 40.000.000 ευρώ. Με αποκλειστική δαπάνη του Σπύρου Ι. Λάτση και της συζύγου του Ντόροθι θα χρηματοδοτηθεί το σύνολο των αναγκαίων μελετών που απαιτούνται μέχρι την υλοποίηση του αρχιτεκτονικού σχεδίου των γραφείων Ντέβιντ Τσίπερφιλντ και Αλέξανδρου Τομπάζη, στα οποία ανατέθηκε το έργο της αναβάθμισης και επέκτασης του κτιρίου του Εθνικού Αρχαιολογικού Μουσείου, μετά από διεθνή διαγωνισμό τον Δεκέμβριο του 2022. Το ύψος της δωρεάς, η οποία έγινε στη μνήμη του Ιωάννη και της Εριέττας Λάτση και υπογράφτηκε σήμερα μεταξύ του υπουργείου Πολιτισμού και των δωρητών, ανέρχεται μέχρι του ποσού των 40.000.000 ευρώ. Η διάθεση του μεγάλου ποσού έγινε προκειμένου αφ’ ενός να καλυφθεί κάθε δαπάνη μέχρι τη δημοπράτηση του έργου και αφ’ ετέρου για να αποκλειστούν άλλοι πιθανοί δωρητές ενδιαφερόμενοι για τον ίδιο σκοπό.  Το τελικό ύψος του ποσού θα εξαρτηθεί από τους προϋπολογισμούς για όλες τις επί μέρους μελέτες που θα γίνουν, όταν αποδοθεί ο λογαριασμός στους δωρητές και πάντως δεν θα ξεπεράσει τα 40.000.000 που έθεσαν στη διάθεση του ΥΠΠΟ.  Σύμφωνα με το αντικείμενο της Σύμβασης, οι μελέτες θα πληρούν τις προδιαγραφές, που έχει θέσει το Υπουργείο Πολιτισμού για την εκπόνηση του αρχιτεκτονικού προσχεδίου, τις απαιτήσεις της νομοθεσίας για το περιεχόμενο των μελετών του Δημοσίου, τους κανόνες της επιστήμης και της τέχνης και τις βέλτιστες διεθνείς πρακτικές. Οι μελέτες θα εγκρίνονται από τις αρμόδιες υπηρεσίες και Κεντρικά Συμβούλια του Υπουργείου Πολιτισμού, θα παρακολουθούνται από επιτροπή στελεχών του ΥΠΠΟ και θα περιλαμβάνουν την εκπόνησης μελέτης εφαρμογής και τευχών δημοπράτησης, σύμφωνα με τις προδιαγραφές του Ελληνικού Δημοσίου, καθώς και την έκδοση οικοδομικής άδειας. Η ολοκλήρωση της εκπόνησης των μελετών προβλέπεται έως το τέλος του πρώτου εξαμήνου του έτους 2027.  "
    },
    {
        "title": "Τέμπη: «Μας εξόργισε η κ. Αδειλίνη» - Τρεις συγγενείς θυµάτων απαντούν µέσω του Documento - Documento",
        "body": "Τρεις συγγενείς θυµάτων απαντούν µέσω του Documento στους ισχυρισµούς της εισαγγελέα του Αρειου Πάγου, η οποία τους αποκάλεσε ψεύτες Με µια συνέντευξη-ύβρη επέλεξε η εισαγγελέας του Αρειου Πάγου Γεωργία Αδειλίνη να απαξιώσει και να υποβαθµίσει τις εύλογες αντιδράσεις των συγγενών των θυµάτων του εγκλήµατος των Τεµπών στις… συµβουλές της πώς να αντιµετωπίσουν την τραγωδία που βιώνουν, βγάζοντάς τους ψεύτες. Συγγενείς θυµάτων χαρακτηρίζουν άτοπη την κίνηση αυτή, καθώς η ανώτατη εισαγγελέας απαξιώνοντας τον θεσµικό της ρόλο επέλεξε να µιλήσει για το έγκληµα των Τεµπών σε ένα άσχετο µε τη ∆ικαιοσύνη και τη λειτουργία της φόρουµ, σε προστατευµένο περιβάλλον, πιθανώς γνωρίζοντας ότι δεν θα είχε αντίλογο. «Πώς κάνετε έτσι! Πρόκειται για ένα µικρό ηθικό ζήτηµα», «Πηγαίνετε στην εκκλησία να σας βοηθήσει», «Κοιτάξτε µπροστά τη ζωή σας» ήταν µερικές από τις φράσεις της Γ. Αδειλίνη που εξόργισαν τους συγγενείς των θυµάτων αναγκάζοντάς τους να καταγγείλουν τη στάση της. «∆ιαψεύδω κατηγορηµατικά ότι συµπεριφέρθηκα µε αυτό τον κυνισµό που µου αποδίδεται. Θα ήταν απάνθρωπο» ήταν η δηµόσια απάντηση της εισαγγελέα του Αρειου Πάγου.\nΣυγγενείς θυµάτων απαντούν µέσω του Documento σε όσα ισχυρίστηκε η Γ. Αδειλίνη, η οποία ούτε λίγο ούτε πολύ τους αποκάλεσε ψεύτες σχετικά µε το τι πραγµατικά διηµείφθη µεταξύ τους όταν τη συνάντησαν διεκδικώντας απόδοση δικαιοσύνης. Η Μαρία Καρυστιανού, που έχασε την 20άχρονη κόρη της Μάρθη, δηλώνει στο Documento: «Μια ακόµη ντροπιαστική ηµέρα για την ελληνική ∆ικαιοσύνη. Πόσο λυπηρό η κεφαλή αυτής, αντί να έχει ήδη ασχοληθεί µε τα µείζονα θέµατα παρανοµίας και ασυδοσίας που έρχονται καθηµερινά στο φως, ένα χρόνο µετά στέκεται στον σχολιασµό της συζήτησής µας. Η γνωστή µικροπρεπής τακτική. Τον άνθρωπο που θέλει να αποπροσανατολίσει τη συζήτηση τον έχουµε πια γνωρίσει καλά.\nΤον αντικρίζουµε βολεµένο πάντα σε άνετη και πολυτελή θέση. Καθισµένο µπροστά σε τίτλο. Την εισαγγελέα του Αρειου Πάγου που εκπροσωπεί την ανώτατη βαθµίδα της ∆ικαιοσύνης στην Ελλάδα την ενδιαφέρει περισσότερο να διαψεύδει µαταίως προφορικά τα λόγια παρά να υπηρετεί το ιερό λειτούργηµά της.\nΠολύ µικρή να αντιµετωπίσει τα αδιανόητα πεπραγµένα εκ µέρους της πολιτικής και δικαστικής εξουσίας. Πολύ λίγη για να εµπνεύσει εµπιστοσύνη ως προς τον ιερό θεσµό της ∆ικαιοσύνης που εκπροσωπεί. Γνωρίζει άραγε τον πραγµατικό θεσµικό της ρόλο ή τον έχει σκοπίµως ξεχάσει; Αναρωτιέµαι αν θεωρεί ότι θα παραµείνει στο απυρόβλητο; Μπροστά σε όλο αυτό το εγκληµατικό σκηνικό συγκάλυψης και ανεπάρκειας να αναγκαζόµαστε να απευθυνθούµε σε Ευρωπαίους εισαγγελείς; Ποιος είναι ο αρµόδιος υπεύθυνος στη χώρα; Ψάχνουµε τη ∆ικαιοσύνη και την αντικρίζουµε µόνο ως ιδέα. Απαιτούµε τη δικαιοσύνη και µας απαντούν µέσα από θεωρίες. Οχι, όµως. Αρνούµαστε. Κινείται γη και ουρανός η ∆ικαιοσύνη ως θεσµός αλλά και ουσία να επιστρέψει σύντοµα στην Ελλάδα». Ο Νίκος Πλακιάς, που έχασε τα δίδυµα κορίτσια του, τη Χρύσα και τη Θώµη, και την ανιψιά του Αναστασία, ξεσπά: «Η κ. Αδειλίνη πήγε να γυρίσει το κλίµα και να πει πως η Μαρία Καρυστιανού λέει ψέµατα. Είναι άτοπο αυτό που έκανε. ∆εν είχε καµία δουλειά να πάει στο φόρουµ και να δώσει συνέντευξη. ∆εν µπορούσε εδώ και τρεις µήνες να µας διαψεύσει; ∆εν µπορούσε να πει “έκανα µια προτροπή σε εσάς να κάνετε τον σταυρό σας και να ανάψετε κι ένα κεράκι”; Ολοι µάς το έχουν πει αυτό. Μας είπε επιδεικτικά, χιουµοριστικά ότι “εντάξει µωρέ, έγινε ό,τι έγινε. Πηγαίνετε λίγο και από την εκκλησία να ανάψετε κανένα κεράκι”. Εµείς δεν πήγαµε να µας πει αν έχουµε κατάθλιψη. Για καίρια θέµατα που τη ρωτούσαµε δεν ήξερε να µας απαντήσει. Ηταν εντελώς ανενηµέρωτη. Σε ερώτησή µου πού είναι τα βαγόνια της εµπορικής κοιτούσε γύρω γύρω και δεν ήξερε. Φύγαµε απογοητευµένοι εγώ και ο αδερφός µου». Ο Χρήστος Κωνσταντινίδης που έχασε τη γυναίκα του Βασιλική Χλωρού αναφέρει στο Documento: «Ατυπη και εντελώς άκαιρη η δήλωση της εισαγγελέως του Αρείου Πάγου Γεωργίας Αδειλίνη στο φόρουµ των ∆ελφών. Θέλοντας να ταυτιστεί µε τα θύµατα και πιθανόν µε τον πόνο τους, αδικαιολογήτως εκφρασθείσα, µας πλήγωσε και µας εξόργισε. Καλό θα ήταν να υπηρετήσει τον θεσµικό της ρόλο και να βρει µε την έρευνα σε όλους τους τοµείς την αλήθεια. Ο δικαστικός θεσµός, ο ύψιστος στη χώρα, έχει υποχρέωση να ελέγξει τους λειτουργούς και να απονέµει δικαιοσύνη. Η Εισαγγελία Εφετών Λάρισας και ο εφέτης ειδικός ανακριτής θέλουν ουσιαστική βοήθεια δίχως παρεµβολές και παρεµβάσεις. Πρέπει να µείνουν µακριά από σκοπιµότητες, διαµάχες και δειλίες. ∆εν χρειάζονται υποδείξεις ούτε από τον Αρειο Πάγο ούτε από το υπουργείο ∆ικαιοσύνης, αλλά ούτε από συγγενείς θυµάτων και θύµατα. Ας µείνουµε όµως στο θεσµικό πλαίσιο και ας αναλάβουµε όλοι τις ευθύνες µας: εισαγγελείς (δικαστικοί λειτουργοί) – πολιτικοί (κυβέρνηση και αντιπολίτευση) – νοµικοί – δηµοσιογράφοι (κανάλια, εφηµερίδες) – θύµατα και συγγενείς. Ας σκύψουµε όλοι το κεφάλι! Ας απαλλαχτούµε από την αλαζονεία που µας κατέχει και ας προσπαθήσουµε να δώσουµε τον καλύτερο εαυτό µας στον βωµό της αλήθειας και του δικαίου. Ολος ο ελληνικός λαός και πρωτίστως εµείς οι συγγενείς του θυµάτων και τα θύµατα έχουµε στρέψει την προσοχή µας αλλά και την προσευχή µας στους εναποµείναντες υπερασπιστές της αλήθειας και του δικαίου που και αυτοί έχουν µείνει λίγοι στη χώρα µας. Ο µονόδροµος είναι να τους στηρίξουµε για να αναδείξουν και να ανατάξουν τον θεσµό αυτό, ούτως ώστε να επιφέρουν µε τη νέµεση και την ισορροπία από την οποία είναι εξαρτηµένα το σύµπαν και η ανθρωπότητα». Διαβάστε επίσης: Τέμπη: Ξαναχτυπά ο υπουργός για τα… μπάζα – «Όποιος ήθελε συγκάλυψη θα πετούσε τα χώματα στη θάλασσα» Νέο μήνυμα Καρυστιανού: «Οι φωνές 1.350.000 πολιτών ήχησαν, θα φέρουμε την κάθαρση» – Η κοινή δήλωση με Ασλανίδη  "
    },
    {
        "title": "Απειλεί η Ρωσία: Η αμερικανική βοήθεια θα «καταστρέψει περαιτέρω» την Ουκρανία - Θα απαντήσουμε με δικά μας μέτρα - Documento",
        "body": "Ο εκπρόσωπος του Κρεμλίνου Ντμίτρι Πεσκόφ δήλωσε σήμερα ότι η ψήφιση νωρίτερα σήμερα από την αμερικανική Βουλή των Αντιπροσώπων ενός νομοσχεδίου για βοήθεια στην Ουκρανία θα «καταστρέψει περαιτέρω» την Ουκρανία και θα οδηγήσει σε περισσότερους θανάτους στον πόλεμο. Ο Πεσκόφ τόνισε επίσης στο ρωσικό πρακτορείο ειδήσεων Tass ότι μια διάταξη στη νομοθεσία που επιτρέπει στην αμερικανική κυβέρνηση να κατάσχει ρωσικά περιουσιακά στοιχεία και να τα μεταφέρει στην Ουκρανία για ανοικοδόμηση θα αμαυρώσει την εικόνα των ΗΠΑ. Η Μόσχα, συνέχισε, θα απαντήσει με μέτρα προς το δικό της συμφέρον. Η Βουλή των Αντιπροσώπων ενέκρινε το πακέτο βοήθειας σε Ουκρανία και Ισραήλ\nΗ ελεγχόμενη από τους Ρεπουμπλικάνους αμερικανική Βουλή των Αντιπροσώπων ενέκρινε σήμερα ένα πακέτο νομοσχεδίων χορήγησης βοήθειας ύψους 95 δισεκατομμυρίων δολαρίων στην Ουκρανία, το Ισραήλ και την Ταϊβάν, μετά από μήνες έπειτα από μήνες διαφωνιών και αντεγκλήσεων ανάμεσα στην κυβέρνηση του Δημοκρατικού προέδρου Τζο Μπάιντεν και των Ρεπουμπλικάνων αντιπάλων του. Πάνω από δύο μήνες έχουν περάσει από τότε που η Γερουσία – όπου οι Δημοκρατικοί ψήφισαν ένα παρόμοιο νομοσχέδιο – και ο πρόεδρος Μπάιντεν μέχρι και τον κορυφαίο Ρεπουμπλικανό της Γερουσίας Μιτς ΜακΚόνελ προέτρεπαν τον πρόεδρο της Βουλής, Μάικ Τζόνσον να φέρει το νομοσχέδιο προς ψήφιση στη Βουλή. Το ασυνήθιστο πακέτο τεσσάρων νομοσχεδίων περιλαμβάνει επίσης τη χορήγηση αμερικανικής στρατιωτικής βοήθειας στο Ισραήλ, χορήγηση βοήθειας στην Ταϊβάν και άλλους συμμάχους των ΗΠΑ στην περιοχή Ασίας-Ειρηνικού, και ένα μέτρο που περιλαμβάνει κυρώσεις και μέτρα κατά της κινεζικής εφαρμογής κοινωνικών μέσων TikTok και πιθανή μεταφορά κατασχεμένων ρωσικών περιουσιακών στοιχείων προς την Ουκρανία."
    },
    {
        "title": "Αρβανίτης για αποκάλυψη Documento: Η κυβέρνηση να δώσει άμεσα εξηγήσεις για τη διαρροή των προσωπικών δεδομένων των απόδημων - Documento",
        "body": "Καίρια ερωτήματα προς την κυβέρνηση για το σκάνδαλο Ασημακοπούλου απευθύνει ο ευρωβουλευτής του ΣΥΡΙΖΑ, Κώστας Αρβανίτης μετά την παραδοχή της παρανομίας από το υπουργείο Εσωτερικών, την οποία αποκάλυψε το Documento. Σύμφωνα με την ανακοίνωση του δικηγορικού γραφείου «Στάικος and Partners», το ΥΠ.ΕΣ «δηλώνει έμμεσα για πρώτη φορά σε επίσημο έγγραφο ότι η επεξεργασία του συγκεκριμένου προσωπικού δεδομένου από τρίτους είναι πέραν του σκοπού που προβλέπει ο ΓΚΠΔ αλλά και η εκλογική νομοθεσία, την οποία το ίδιο επικαλείται, και συνεπακόλουθα είναι παράνομη». Δείτε επίσης: Σκάνδαλο Ασημακοπούλου: Το ΥΠΕΣ παραδέχεται εγγράφως παρανομία – Η ανακοίνωση δικηγόρου αποδήμων «Η κυβέρνηση και το υπουργείο Εσωτερικών πρέπει να μας δώσουν απαντήσεις» τονίζει ο ευρωβουλευτής και συμπληρώνει: «Ποιος ευθύνεται γι’ αυτή την διαρροή; Η υπουργός Εσωτερικών κα Κεραμέως δεν πρέπει να απαντήσει για τις διαρροές αυτές; Εκτός από την κα Ασημακοπούλου, ποιοι άλλοι έχουν γίνει αποδέκτες προσωπικών στοιχείων; Οι ευθύνες τελειώνουν στον αποδέκτη, δηλαδή στην κα Ασημακοπούλου που ο Κυριάκος Μητσοτάκης απέκλεισε με συνοπτικές διαδικασίες από το ευρωψηφοδέλτιο ή θα φτάσουν σ’ αυτούς που διέρρευσαν τα προσωπικά στοιχεία;» Δείτε επίσης: ΣΥΡΙΖΑ για σκάνδαλο Ασημακοπούλου: «Εκτεθειμένη και υπόλογη η κυβέρνηση μετά την παραδοχή του υπουργείου πως παρανόμησε» Αναλυτικά η ανάρτηση Αρβανίτη: Αναξιόπιστη και υπόλογη η κυβέρνηση Μητσοτάκη. Οφείλει να δώσει άμεσα εξηγήσεις για την υπόθεση διαρροής προσωπικών δεδομένων απόδημων Ελλήνων προς όφελος της ευρωβουλευτού Άννα Μισέλ Ασημακοπούλου. Σύμφωνα με τα νέα στοιχεία που προκύπτουν από το δημοσίευμα του Documento και από το δικηγορικό γραφείο που εκπροσωπεί ομάδα αποδήμων που έχουν καταφύγει στην δικαιοσύνη το υπουργείο εσωτερικών για πρώτη φορά παραδέχεται εμμέσως πως η επεξεργασία των e-mail των εκλογέων είναι παράνομη και δεν συνάδει με την εκλογική νομοθεσία. Μάλιστα όπως επισημαίνεται στην ανακοίνωση της δικηγορικής εταιρείας, η συγκεκριμένη απάντηση του ΥΠΕΣ θα διαβιβαστεί στην στην Αρχή Προστασίας Προσωπικών Δεδομένων και στα δικαστήρια, όπου θα εκδικαστούν οι αγωγές αποζημίωσης των αποδήμων. Η κυβέρνηση και το υπουργείο εσωτερικών πρέπει να μας δώσουν απαντήσεις: -Ποιος ευθύνεται γι’ αυτή την διαρροή; -Η υπουργός Εσωτερικών κ Κεραμέως δεν πρέπει να απαντήσει για τις διαρροές αυτές; -Εκτός από την κ. Ασημακοπούλου, ποιοι άλλοι έχουν γίνει αποδέκτες προσωπικών στοιχείων; -Οι ευθύνες τελειώνουν στον αποδέκτη, δηλαδή στην κ. Ασημακοπούλου που ο Κυριάκος Μητσοτάκης απέκλεισε με συνοπτικές διαδικασίες από το ευρωψηφοδέλτιο ή θα φτάσουν σ’ αυτούς που διέρρευσαν τα προσωπικά στοιχεία; Στις 4 Μαρτίου καταθέσαμε ερώτηση στην Κομισιόν για τη μαζική διαρροή των προσωπικών δεδομένων των εκλογέων και την παραβίαση του ΓΚΠΔ και αναμένουμε την απάντηση της Επιτροπής. #είμαστεεδώ εδώ και ζητάμε από την κυβέρνηση να απαντήσει άμεσα, και πριν από τις εκλογές του Ιουνίου, ώστε να διασφαλιστεί το αδιάβλητο της εκλογικής διαδικασίας και οι ένοχοι να λογοδοτήσουν στην δικαιοσύνη.  Δείτε επίσης: Δίκη ΚΕΕΛΠΝΟ: Η μήνυση Πολάκη κατά ΕΟΔΥ και Γεωργιάδη για κακουργήματα σχετικά με την «επιχείρηση συγκάλυψης» Έγκλημα Τέμπη: Προσφυγή συγγενών κατά της εισαγγελικής διάταξης που αθωώνει Τριαντόπουλο Σκάνδαλο Ασημακοπούλου: Το ΥΠΕΣ παραδέχεται εγγράφως παρανομία – Η ανακοίνωση δικηγόρου αποδήμων ΣΥΡΙΖΑ για σκάνδαλο Ασημακοπούλου: «Εκτεθειμένη και υπόλογη η κυβέρνηση μετά την παραδοχή του υπουργείου πως παρανόμησε» Μελέτη και Αυτιάς: Από το «πατρίς, θρησκεία, οικογένεια» στο… «σεξ, ψέματα και βιντεοταινίες»"
    },
    {
        "title": "Στέφανος Κασσελάκης | Documento News",
        "body": " "
    },
    {
        "title": "Κλάµα οι Βολιώτες - Documento",
        "body": "Το γνώριζαν από τον περασµένο Νοέµβριο. Οι πληµµύρες του Σεπτεµβρίου του 2023 άφησαν εκατοµµύρια τόνους φερτών υλικών στον Παγασητικό, µειώνοντας τα βάθη στο λιµάνι του Βόλου έως και δύο µέτρα, έπειτα από διαπίστωση της Υδρογραφικής Υπηρεσίας του Πολεµικού Ναυτικού. Τότε είχε κολλήσει εµπορικό πλοίο µε βύθισµα 4,75 µ. στα Πευκάκια. Τέσσερις µήνες µετά, την περασµένη Τετάρτη, η Norwegian Cruise Line ακύρωσε τον κατάπλου του κρουαζιερόπλοιου «NCL Gateway» στον Βόλο στέλνοντάς το στη Θεσσαλονίκη. Απώλεια 4.000 επιβατών και κλάµα οι επαγγελµατίες που πήγαν στράφι οι προσπάθειες παρόλο που προειδοποιούσαν. Εχουν Τριαντόπουλο (πολιτική προστασία) εκτός από Μπέο οι Βολιώτες και κοιµούνται ήσυχοι… Θ.Κ. Διαβάστε επίσης:  Υπόθεση Κωστή Μανιουδάκη: «Να υπάρξει δικαιοσύνη για τη δολοφονία του», λέει ο γιος του στο documentonews.gr (Video) Ο Μητσοτάκης χάρισε το Embraer στην Κύπρο και τους έγινε πονοκέφαλος! Νίσυρος: Νέα στοιχεία για το δράμα του 10χρονου – Στο πλευρό του πατέρα που απειλείται με απέλαση οι κάτοικοι (Video) Πολάκης σε Άδωνη για το URSOFALK: Λύσε το θέμα και άσε τα ντιλαρίσματα Ιεράπετρα: Πώς ο θάνατος του 65χρονου Γερμανού «μετατράπηκε» σε ανθρωποκτονία – Στον ανακριτή ο 45χρονος  "
    },
    {
        "title": "Ειδήσεις & Νέα από την Ελλάδα | Documento News",
        "body": " "
    },
    {
        "title": "Τάνια Τσανακλίδου για τον Γιάννη Φέρτη: «Καληνύχτα γλυκέ μου πρίγκιπα» - Documento",
        "body": "Με μια φωτογραφία και ένα συγκινητικό μήνυμα αποχαιρέτησε τον Γίαννη Φέρτη η Τάνια Τσανακλίδου. «Αντίο αγαπημένε μου Φίλε. Ήσουν Ο πιο έντιμος και υπέροχος άντρας που γνώρισα στη ζωή μου. Καληνύχτα γλυκέ μου πρίγκιπα», έγραψε στο λογαριασμό της στο Facebook.  Για πρώτη φορά ανέβηκε τα σκαλιά της εκκλησίας το 1963 ο Γιάννης Φέρτης με την ηθοποιό Ξένια Καλογεροπούλου με την οποία χώρισε το 1972. Σχεδόν 10 χρόνια μετά και για 7 χρόνια από το 1981 έως το 1988 ο σπουδαίος ηθοποιός ήταν παντρεμένος με την Μιμή Ντενίση. Μέχρι το τέλος της ζωής του ο Γιάννης Φέρτης παρέμεινε παντρεμένος με την Μαρίνα Ψάλτη. Ο γάμος του ζευγαριού είχε πραγματοποιηθεί το 2001. Ο πρώτος γάμος του με την Ξένια Καλογεροπούλου έληξε γιατί όπως είχε αποκαλύψει ο ίδιος ερωτεύτηκε την Τάνια Τσανακλίδου. Μιλώντας για την σχέση τoυ με την πρώτη του σύζυγο, o Γιάννης Φέρτης, είχε πει: «Εγώ λοιπόν ήμουν εκείνος που έφταιγε που χωρίσαμε, γιατί τα έφτιαξα με την Τάνια Τσανακλίδου –παρότι την αγαπούσα πολύ την Ξένια. Ερωτεύτηκα, τι να κάνω;"
    },
    {
        "title": "Γεραπετρίτης «αδειάζει» Μπακογιάννη για το Κόσοβο: Η Ελλάδα θα απέχει από το συμβούλιο υπουργών - Documento",
        "body": "Η Ελλάδα θα απόσχει από την ψηφοφορία στο Συμβούλιο Υπουργών τον ερχόμενο μήνα όπου και θα ληφθεί η τελική απόφαση για την ένταξη του Κοσόβου στο Συμβούλιο της Ευρώπης διαβεβαίωσε ο Υπουργός Εξωτερικών Γιώργος Γεραπετρίτης, αδειάζοντας επί της ουσίας την  εισηγήτρια του Ευρωπαϊκού Κοινοβουλίου Ντόρα Μπακογιάννη.\n Ο ίδιος σημείωσε ότι ανεξαρτήτως «της θέσης που έχει εκφραστεί» η θέση της Ελλάδας παραμένει αναλλοίωτη δεδομένου ότι δεν έχουν εκπληρωθεί θεμελιώδη ζητήματα. Ο #Γεραπετρίτης αδειάζει #Ντόρα για το #Κοσοβο Πως το Ναι έγινε απών αντί Οχι.\nΕρασιτέχνες τις πολιτικής που δεν μπορούν να υπερασπιστούν ούτε κάν την γραμμή που οι ίδιοι χαράσσουνε.\nΕξωτερική πολιτική με ορίζοντα εβδομάδας και διαμόρφωση με βάση τα σχόλια στο Τουίτερ. pic.twitter.com/T7adwQtQfg — Flagellum Dei (@flagellumdei111) April 20, 2024  Διαβάστε επίσης –  Κύπρος: Οργή για την Μπακογιάννη – Θεωρούν ότι άνοιξε το δρόμο για το ψευδοκράτος Υπενθυμίζεται ότι ο Σέρβος Πρόεδρος, Αλεξάνταρ Βούτσιτς, κατηγόρησε στις αρχές Απριλίου την εισηγήτρια του Ευρωπαϊκού Κοινοβουλίου Ντόρα Μπακογιάννη, πως άλλαξε στάση για την ένταξη του Κοσσυφοπεδίου στο Συμβούλιο της Ευρώπης, «μετά από ένα τηλεφώνημα», και «παραιτήθηκε από τον όρο η Πρίστινα να εφαρμόσει πρώτα την Ένωση Σερβικών Δήμων (ZSO)». Η έκθεση της Ντόρας Μπακογιάννη προκάλεσε την αντίδραση της Σερβίας η οποία δεν είχε ενημερωθεί εγκαίρως για την παράβλεψη των συμφωνηθέντων, καθώς η απόφαση για ένταξη του Κοσσυφοπεδίου, αγνοεί το γεγονός πως δύο από τους τρεις όρους που είχαν συμφωνηθεί δεν έχουν εκπληρωθεί. Δείτε επίσης: : Επίθεση Βούτσιτς κατά Μπακογιάννη για το Κόσοβο: «Γνωρίζω καλά από ποιον πήρες εντολή…» (Video) «Ξέρω πολύ καλά ποιος έδωσε την εντολή να εγκαταλείψετε τις αρχές σας και να συμπεριφέρεστε έτσι. Ντροπή σας» είπε ο Σέρβος πρόεδρος στην Ελληνίδα πολιτικό… Η ZSO είναι το σχέδιο για αυτοδιοικούμενη ένωση δήμων με πλειοψηφικό σερβικό πληθυσμό στο Κοσσυφοπέδιο. Αυτό προέκυψε από τη Συμφωνία των Βρυξελλών του 2013, την οποία υπέγραψαν οι κυβερνήσεις του Κοσσυφοπεδίου και της Σερβίας."
    },
    {
        "title": "ΣΚΑΝΔΑΛΟ ΠΑΡΑΚΟΛΟΥΘΗΣΕΩΝ - Documento",
        "body": " "
    },
    {
        "title": "Η δε γυνή να φοβήται τον άνδρα - Documento",
        "body": "Οταν ο Bυζαντινός αυτοκράτορας Θεόφιλος αποφάσισε να επιλέξει σύζυγο κοντοστάθηκε στην Κασσιανή, εντυπωσιασμένος από την ομορφιά της. Θέλοντας ωστόσο να την προκαλέσει της είπε «εκ γυναικός ερρύη τα φαύλα», εννοώντας την Εύα και το προπατορικό αμάρτημα. Εκείνη χωρίς δισταγμό του ανταπάντησε «εκ γυναικός πηγάζει τα κρείττω». Αν το θρυλούμενο επεισόδιο συνέβαινε σήμερα, θα βρίσκονταν αρκετοί Σφακιανάκηδες που θα σχολίαζαν: «Με τι θράσος αντιμίλησε σε κοτζάμ αυτοκράτορα; Καλά έκανε που δεν την παντρεύτηκε». Σ’ αυτήν τη σκοταδιστική αντίληψη που βλέπει τη γυναίκα ως αξεσουάρ της αντρικής συντροφιάς ή σαν μια αμνάδα των ατμών πάνω από τις κατσαρόλες της εδράζονται οι δολοφονίες γυναικών, για τις οποίες η Ελλάδα έχει τη θλιβερή πρωτιά για το πρώτο τρίμηνο του 2024. Αν για κάτι όμως σόκαρε η περίπτωση της αδικοχαμένης Κυριακής την κοινή γνώμη και έγινε είδηση και στο εξωτερικό, αυτό είναι το αίσθημα του ανυπεράσπιστου πολίτη. «Το περιπολικό δεν είναι ταξί» αποτελεί την κυνική ομολογία πως η κυβέρνηση Μητσοτάκη, με το αίμα να βάφει κόκκινο τον τοίχο του αστυνομικού τμήματος στους Αγίους Αναργύρους, χάνει εν τοις πράγμασι και το τελευταίο της οχυρό, την ασφάλεια των πολιτών. Χαράς ευαγγέλια για τα ΜΜΕ και τον τρόπο που κάλυψαν το έγκλημα. Περιείχε όλα τα στοιχεία που διεγείρουν τον συναισθηματισμό του κοινού, αλλά καμιά σοβαρή πλευρά του θέματος. Πουθενά δεν αναφέρθηκε πόσοι ξενώνες υπάρχουν για τις κακοποιημένες γυναίκες ώστε να προλαμβάνεται το κακό αντί να θρηνούμε θύματα. Πουθενά δεν δημοσιοποιήθηκε κάποια στατιστική έρευνα για την ηλικία των δραστών, που όλο και μειώνεται, πράγμα άκρως ανησυχητικό. Κανένα πάνελ με νομικούς που θα συζητούσαν για την αναγκαιότητα του όρου γυναικοκτονία. Αντ’ αυτού ακούμε συχνά πυκνά ότι πρόκειται για νεολογισμό, για μια ανόητη μόδα φεμινιστικής υστερίας. Ενδεικτικά σταχυολογούμε ότι ο όρος «féminicide» χρησιμοποιείται στον γαλλικό Τύπο ήδη από τα τέλη της δεκαετίας του 1820 και επεκτείνεται στη συνέχεια για να συμπεριλάβει ερωτικούς συντρόφους, πατεράδες κι αδερφούς, προαγωγούς, στρατιώτες και βιαστές. Απαντάται επίσης σε αγγλική μελέτη του 1801 και περιγράφεται αναλυτικά σε νομικό λεξικό της Οξφόρδης από το 1848. Η ΝΔ βέβαια αρνείται πεισματικά να θεσμοθετήσει τον όρο φοβούμενη μη χάσει τους συντηρητικούς ψηφοφόρους της που δεν μπορούν ούτε να τον ακούσουν, γιατί αποτυπώνει ένα κοινωνικό και πολιτικό φαινόμενο στο οποίο ασυνείδητα καθρεφτίζονται, ξηλώνοντας τις εμπριμέ εξιδανικεύσεις της πατριαρχίας. Δεν αρκούν επομένως οι δακρύβρεχτες αναρτήσεις του πρωθυπουργού και οι εξαγγελίες του Χρυσοχοΐδη για κυρώσεις. Τι να την κάνεις την ψηφιοποίηση του κράτους για την οποία κοκορεύονται όταν ένας αστυνομικός βαριέται να ψάξει στη βάση δεδομένων για να δει το ιστορικό των δολοφόνων; Μέγα λάθος επίσης η εξατομίκευση, με ανατριχιαστικές λεπτομέρειες από τη ζωή του ζευγαριού και τη σκηνοθετημένη δραματοποίηση του φονικού. Κανένας απ’ αυτούς δεν διαφέρει από τους υπόλοιπους ψευτοπαλικαράδες, που περίκλειστοι μέσα στον χώρο της αυταρέσκειας και της κυριαρχικής συμπεριφοράς «απειλούνται» από ένα χωρισμό και αποζητούν μόνο ό,τι εμπλουτίζει διαστροφικά το εγώ τους. Αν η γυναικεία μήτρα κυοφορεί τη ζωή, στην πατριαρχική κοινωνία δυστυχώς εξακολουθεί να επωάζεται η ευαγγελική ρήση: «Η δε γυνή να φοβήται τον άνδρα»."
    },
    {
        "title": "Ουκρανία: Ψηφίζεται από τη Βουλή των Αντιπροσώπων των ΗΠΑ το πακέτο των 60,8 δισ. δολαρίων - Documento",
        "body": "Η Βουλή των Αντιπροσώπων των ΗΠΑ πρόκειται να ψηφίσει σήμερα Σάββατο και αναμένεται να εγκρίνει ένα πακέτο 95 δισεκατομμυρίων δολαρίων που περιλαμβάνει βοήθεια για την Ουκρανία, το Ισραήλ και την Ταϊβάν. Το πακέτο στρατιωτικής βοήθειας ύψους 60,8 δισεκατομμυρίων δολαρίων προορίζεται για να βοηθήσει την Ουκρανία να αποκτήσει προηγμένα οπλικά συστήματα. Οι Δημοκρατικοί και ορισμένοι κεντρώοι Ρεπουμπλικάνοι ζητούν εδώ και μήνες να περάσει γρήγορα η βοήθεια στην Ουκρανία, με τον υπουργό Εξωτερικών Άντονι Μπλίνκεν να προειδοποιεί ότι εάν καθυστερήσει περαιτέρω, «υπάρχει πραγματικός κίνδυνος να φτάσει πολύ αργά». Έχουν περάσει πάνω από δύο μήνες από τότε που η Γερουσία με την πλειοψηφία των Δημοκρατικών ενέκρινε ένα παρόμοιο νομοσχέδιο και οι ηγέτες των ΗΠΑ από τον Δημοκρατικό Πρόεδρο Τζο Μπάιντεν μέχρι τον κορυφαίο Ρεπουμπλικανό της Γερουσίας Μιτς ΜακΚόνελ ζητούν από τον πρόεδρο της Βουλής Μάικ Τζόνσον να το φέρει για ψηφοφορία. Ο Τζόνσον αυτή την εβδομάδα επέλεξε να αγνοήσει τις απειλές περί απομάκρυνσής του που έχει δεχτεί και να προωθήσει το νομοσχέδιο που περιλαμβάνει τη βοήθεια για την Ουκρανία. Το πακέτο τεσσάρων νομοσχεδίων περιλαμβάνει επίσης κεφάλαια για το Ισραήλ, βοήθεια για την ασφάλεια της Ταϊβάν και τους συμμάχους στον Ινδο-Ειρηνικό και ένα μέτρο που αφορά κυρώσεις, μεταξύ των οποίων η απαγόρευση της κινεζικής εφαρμογής κοινωνικών μέσων TikTok και η πιθανή μεταφορά των κατασχεμένων ρωσικών περιουσιακών στοιχείων προς την Ουκρανία. Ο Τζόνσον διαμόρφωσε τα νομοσχέδια ώστε να τεθούν σε διαφορετικές ψηφοφορίες και τα οποία θα συγχωνευθούν σε ένα μετά την έγκρισή τους ξεχωριστά, ώστε να ψηφιστούν από διαφορετικούς συνασπισμούς υποστήριξης χωρίς τον κίνδυνο να απορριφθεί ολόκληρη η συμφωνία. Καθένα από τα νομοσχέδια βοήθειας για τις τρεις χώρες αναμένεται να περάσει με συντριπτική πλειοψηφία. Η Γερουσία αναμένεται να εγκρίνει τη νομοθεσία μόλις την Τρίτη και να τη στείλει στο γραφείο του Προέδρου Μπάιντεν. «Ο κόσμος παρακολουθεί τι κάνει το Κογκρέσο», ανέφερε ο Λευκός Οίκος σε ανακοίνωσή του την Παρασκευή. “Η ψήφιση αυτού του νομοσχεδίου θα στείλει ένα ισχυρό μήνυμα για τη δύναμη της αμερικανικής ηγεσίας σε μια κομβική στιγμή. Η κυβέρνηση προτρέπει και τα δύο σώματα του Κογκρέσου να στείλουν γρήγορα αυτό το συμπληρωματικό πακέτο χρηματοδότησης στο γραφείο του Προέδρου.” Μια δικομματική πλειοψηφία 316-94 της Βουλής την Παρασκευή ψήφισε υπέρ του νομοσχεδίου προς ψήφιση. Ορισμένοι σκληροπυρηνικοί Ρεπουμπλικάνοι έχουν εκφράσει την έντονη αντίθεσή τους για περαιτέρω βοήθεια στην Ουκρανία, με κάποιους να υποστηρίζουν ότι οι ΗΠΑ δεν μπορούν να την αντέξουν οικονομικά δεδομένου του αυξανόμενου εθνικού τους χρέους ύψους 34 τρισεκατομμυρίων δολαρίων. Έχουν επανειλημμένα εγείρει την απειλή της καθαίρεσης του Τζόνσον, ο οποίος έγινε ομιλητής τον Οκτώβριο μετά την εκδίωξη του προκατόχου του, Κέβιν Μακάρθι, από τους σκληροπυρηνικούς του κόμματος."
    },
    {
        "title": "Με τον Αυτιά, τον Μπελέρη, τη Μελέτη και τα άλλα παιδιά… - Documento",
        "body": "Προφανώς και έπρεπε να τεθεί εκτός ευρωψηφοδελτίου του ΣΥΡΙΖΑ ο Δημήτρης Παπανώτας. Δεν έχει καμία σχέση αν οι δηλώσεις του έγιναν έναν μήνα πριν, μία εβδομάδα πριν ή έναν χρόνο πριν. Τα όσα είπε είναι από μόνα τους ικανά να τον θέσουν εκτός του κόμματος της αξιωματικής αντιπολίτευσης. Στην πραγματικότητα είναι ο ορισμός. Κι αυτό δεν έχει να κάνει ούτε με τον Παπανώτα, ούτε με κανέναν άλλον. Έχει να κάνει με τις δηλώσεις τις ίδιες, οι οποίες δεν έχουν καμία θέση, πουθενά. Όποιος έχει τέτοιες απόψεις, να μας αδειάσει τη γωνιά. *** Ο ίδιος ο παρουσιαστής είπε ότι έγινε κοπτοραπτική και πως πρέπει να δούμε τι ακριβώς έχει ειπωθεί πριν και μετά. Ε, το είδα όλο το βίντεο και εξακολουθώ να έχω την ίδια εντύπωση με πριν. Τέτοιες δηλώσεις δεν έχουν πουθενά θέση. Είπε, επίσης, ότι ουσιαστικά τον απομάκρυνε η Σοφία Μπεκατώρου. Και πολύ σωστά έκανε, αν το έκανε. Η πρωταγωνίστρια του #MeToo στην Ελλάδα δεν μπορεί να είναι στο ίδιο ψηφοδέλτιο με κάποιον που σκέφτεται με αυτόν τον τρόπο. *** Προσέξτε, δεν χαρακτηρίζω κάπως τον Δημήτρη Παπανώτα επειδή είπε: «Εγώ δεν βλέπω να έχει πρόβλημα η γυναίκα στην Ελλάδα και γενικά στην ΕΕ κανένα, εκτός αν θέλει να έχει. Δηλαδή, αν πάρει έναν σατράπη, ο οποίος την κακοποιεί και δεν μιλάει και κάθεται και το ανέχεται είναι πρόβλημά της». Δεν έχει δώσει δικαίωμα να πιστεύω ότι είναι σεξιστής και φαλλοκράτης. Το αντίθετο θα έλεγα. Δυστυχώς, για τον ίδιο, όμως, οι δηλώσεις του ήταν τέτοιες που είναι καταδικαστέες. Να μη ξεχνάμε πως ο Κυριάκος έχει στο ψηφοδέλτιο τον καταδικασμενο παρακρατικο Μπελερη. Και η διαφορά εδώ είναι πως κανένα ΜΜΕ δεν θυμήθηκε το παρελθόν του όπως του Παπανώτα. — d.j. kriss (@_djkriss_) April 18, 2024  *** Θα έπρεπε να τεθεί εκτός ψηφοδελτίου της ΝΔ και η Ελεονώρα Μελέτη για το «πλυντήριο» που είχε κάνει σε εκπομπή της για τον Ηλία Κασιδιάρη; Αναμφίβολα ναι. Για όσους δεν θυμούνται, είχε φιλοξενηθεί θέμα στην εκπομπή της, το οποίο με όρους lifestyle ξέπλενε τον νεοναζί Κασιδιάρη. Τον Κασιδιάρη που είχε χτυπήσει τη Λιάνα Κανέλλη σε απευθείας μετάδοση. Η κυρία Μελέτη είχε ξεπλύνει στην εκπομπή της τον καταδικασμένο κ φυλακισμένο αρχηγό της εγκληματικής οργάνωσης της ΧΑ , Ηλία Κασιδιάρη. Η αποπομπή της είναι μονόδρομος. Καμία ανοχή στους ΝΑΖΙ pic.twitter.com/zqrssXX7Yj — Πεν Νταλαούρα (@ntalaoura) April 18, 2024  *** Μάκης Βορίδης, Άδωνις Γεωργιάδης και Θάνος Πλεύρης, τα παιδιά του Καρατζαφέρη, θα τρέξουν, λέει, την υποψηφιότητα Μπελέρη στη βόρεια Ελλάδα, προκειμένου να σταματήσουν τη διαρροή ψήφων προς την ακροδεξιά. Ε, ναι, ποιος θα έτρεχε την υποψηφιότητά του καταδικασμένου για τη μεταφορά όπλων; Ο Νικήτας Κακλαμάνης; Άτομα που βαπτίζουν τρομοκρατία τα τρικάκια, θα ψηφίσουν τον Μπελέρη για την ευρωβουλή — ο μπόμπης ο περού (@moustakioforos) April 18, 2024  *** Ο Γιώργης ο Αυτιάς συνεχίζει να φωνάζει «Πατρίς, Θρησκεία, Οικογένεια». *** Όχι ότι έχει μεγάλη σημασία, μπροστά στα όσα έχουμε ζήσει, αλλά η Δόμνα Μιχαηλίδου με ποια ακριβώς ιδιότητα συμμετείχε στη λαμπαδηδρομία, ενόψει των Ολυμπιακών Αγώνων του Παρισιού; Διαβάζω ότι απαγορεύονται να συμμετάσχουν πολιτικοί και πολύ περισσότερο, δε, υπουργοί. Με ποια ακριβώς κριτήρια επιλέχθηκε από την @HellenicOlympic η Δόμνα Μιχαηλίδου για να είναι λαμπαδηδρόμος, αφού απαγορεύεται η συμμετοχή πολιτικών παραγόντων; pic.twitter.com/6MMGqcpX0V — ʍքǟȶɦǟֆ 💊 (@GiannisMpathas) April 18, 2024  *** «Με βάφτισε ο Άγιος Τσαλίκης με τον πατέρα Κύριλλο, και στο νερό σχηματίστηκε ένας Σταυρός από το λάδι. Ο Άγιος Τσαλίκης είπε στους γονείς μου: αυτός είτε Παπάς θα γίνει, είτε πολύ σπουδαίος», είπε ο Στέφανος Κασσελάκης στον Ελπιδοφόρο και εγώ σηκώνω τα χέρια ψηλά. Στη δική μου σχηματίστηκε η μορφή του Άρη Βελουχιώτη και ο παπάς είπε στην μάνα μου ότι μια μέρα θα γίνω πρωθυπουργός της χώρας. Περιμένει ακόμα. Η μάνα μου. Γιατί ο παπάς πέθανε. *** Η πολυδιαφημισμένη πλατφόρμα e-katanalotis έχει να ενημερωθεί δύο εβδομάδες. Έχει ακόμα τις τιμές για την εβδομάδα 3/4 – 9/4. Ελλάδα 2.0, Βζίίίίν. Το «καλάθι του νοικοκυριού» στην πολυδιαφημισμένη πλατφόρμα e-katanalotis, την οποία αποθεώνει όπου σταθεί και όπου βρεθεί ο Σκρέκας, δεν έχει ενημερωθεί εδώ και δύο εβδομάδες. Παράπλευρη απώλεια στον πόλεμο κατά της ακρίβειας… — Alexandros Charoulis 🌈 (@FragileAlex) April 18, 2024  *** To αεροσκάφος που δώρισε ο Μητσοτάκης στον Αναστασιάδη το θυμάστε, ε, έχει γίνει ανέκδοτο στην Κύπρο. Αποδείχθηκε σαράβαλο, όπως λένε στην Κύπρο και έχει πολλά έξοδα συντήρησης. Φουκαράδες Κύπριοι, δεν ρωτήσατε, δεν μάθατε, τι εστί Μητσοτάκης… Καλα δε ντρέπονται εκει στην Κύπρο;\nΤι θελανε ;\nΤους χαρίζανε γάιδαρο και τον κοιτάνε στα δόντια ;\nΤον Μητσοτακη δεν τον ξέρανε; pic.twitter.com/c6sj6o7Kbj — Marka2‼️ (@Marka2free) April 18, 2024 "
    },
    {
        "title": "Σαν σήμερα-Τάσος Λειβαδίτης: «Με το έργο μου προσπάθησα να δείξω τη φωτιά και τον θάνατο» - Documento",
        "body": "Ο Τάσος Λειβαδίτης συγκαταλέγεται στους ποιητές της πρώτης μεταπολεμικής γενιάς. Ερωτικός, επικός και βαθιά επαναστατικός. Γεννημένος στις 20 Απριλίου 1922 έζησε τον Β΄ Παγκόσμιο πόλεμο και τον Εμφύλιο. Αριστερός, κυνηγημένος και πάντα υπερασπιστής της ελευθερίας και της κοινωνικής δικαιοσύνης. Ο λόγος του είναι πολιτικός, καταγγελτικός. Σημασία έχει ο άνθρωπος. Αγκαλιάζει την ήττα του και τον συγχωρεί. Συχνά περνάει από το τρίτο πρόσωπο της αφήγησης στο πρώτο, επιδιώκοντας το οικείο. Ζητιάνοι, πόρνες, μέθυσοι, έκπτωτοι, όλοι είναι φίλοι του και όλοι έχουν θέση στην ποίηση του. Εξορίζεται στην κόλαση της Μακρονησου. Μετά  τη συμφωνία της Βάρκιζας  ελευθερώνεται, όχι όμως για πολύ. Αρνείται να υπογράψει δήλωση μετανοίας και συλλαμβάνεται ξανά. Αυτή τη φορά οδηγείται στον Άη Στράτη. Γράφει το «Φυσάει στα σταυροδρόμια του κόσμου». Το περιεχόμενο θεωρείτε ανατρεπτικό και τον Φεβρουάριο του 1955 στο Πενταμελές Εφετείο Αθηνών ο ποιητής δικάζεται με βάση τον αντικομουνιστικό νόμο 509/1947  «Περὶ μέτρων ἀσφαλείας τοῦ Κράτους, τοῦ πολιτεύματος, τοῦ κοινωνικοῦ καθεστῶτος καὶ προστασίας τῶν ἐλευθεριῶν τῶν πολιτῶν». Ο Τάσος Λειβαδίτης μέσω της ιστορικής του απολογίας θα ξεσηκώσει τον κόσμο των τεχνών και των γραμμάτων που θα σταθούν από την πρώτη στιγμή στο πλευρό του. Η δίκη αυτή και η δίμηνη κράτησή του διαμόρφωσαν τότε ένα ισχυρό κλίμα συμπαράστασης τόσο στην Ελλάδα όσο και στο εξωτερικό. «Με το βιβλίο μου προσπάθησα να προσφέρω κι εγώ τις υπηρεσίες μου στην ειρήνη. Προσπάθησα να δείξω τους χιλιάδες ξύλινους σταυρούς, τα συρματοπλέγματα, τα κρεματόρια, τον φόβο. Να δείξω τη φωτιά και τον θάνατο. Και πλάι σ’ αυτά να τραγουδήσω την ελπίδα και το μέλλον. Και την ακλόνητη πίστη των ανθρώπων ν’ αγωνιστούν για την ειρήνη.  Το μεγάλο αυτό θέμα, βαρύ για τους ώμους ενός νέου ποιητή, το σήκωσα μ’ όσο πάθος και σεβασμό διαθέτω. Έχω ήσυχη την καλλιτεχνική μου συνείδηση ότι έκανα τα καθήκον μου σαν υπερασπιστής της ειρήνης.  Γιατί ο ποιητής ή ο συγγραφέας απ’ τη στιγμή που θα χαράξει την πρώτη φράση του πάνω στο χαρτί είναι δεμένος με όρκο ακατάλυτο να υπερασπίσει ό,τι πιο άξιο έχει η ζωή: τη δικαιοσύνη, την αλήθεια, την ομορφιά, την ειρήνη». Ο Τάσος Λειβαδίτης υπήρξε ιδρυτικό μέλος της «Εταιρείας Συγγραφέων». Έχει λάβει το Β΄ Κρατικό Βραβείο ποίησης (1976 για τη συλλογή «Βιολί για μονόχειρα») και το Α΄ Κρατικό Βραβείο Ποίησης (1979 για το «Εγχειρίδιο ευθανασίας»). Πέθανε στις 30 Οκτωβρίου 1988, στο Γενικό Κρατικό Νοσοκομείο από ανεύρυσμα κοιλιακής αορτής. Μετά το θάνατό του εκδόθηκαν χειρόγραφα ανέκδοτα ποιήματά του με τον τίτλο «Χειρόγραφα του Φθινοπώρου». Τα ποιήματά του μεταφράστηκαν στα Ρωσικά, Σερβικά, Ουγγρικά, Σουηδικά, Ιταλικά, Γαλλικά, Αλβανικά, Βουλγαρικά, Κινεζικά και Αγγλικά. Διαβάστε επίσης: Λεκατσά, Σίνου, Κόρδατζη, Παπαλαζάρου, Βενέρη – Αυτές είναι οι 5 επιλογές Κασσελάκη που συμπληρώνουν το ψηφοδέλτιο Μέλπω Λεκατσά: Μια ιστορική μορφή του αντιδικτατορικού αγώνα στο ευρωψηφοδέλτιο του ΣΥΡΙΖΑ (Video)"
    },
    {
        "title": "Ο Ανδρουλάκης, ο ήλιος του ΠΑΣΟΚ και η κολυμβήθρα του Σιλωάμ - Documento",
        "body": "Η επικαιρότητα μας έδωσε την ευκαιρία να αναλογιστούμε τη βάφτισή μας. Άγνωστο αν μπορεί να τη θυμηθεί ο καθένας, αφού ανάλογα με την ηλικία βάφτισης, σε μερικές περιπτώσεις μόνον οι φωτογραφίες μένουν και καμία ανάμνηση. Εκτός και αν κάποιος ή κάποια βαφτίστηκε μετά τα έξι του χρόνια… Ως εκ του θαύματος υπήρχαν δύο (μέχρι στιγμής) εξαιρέσεις αλλά και αυτές μέσω τρίτων. Το τι είπε ο παπάς στους γονείς του Στέφανου Κασσελάκη αλλά και του Νίκου Ανδρουλάκη που θυμήθηκε τη δική του στο Αρκαλοχώρι. Ευτυχώς που η βάφτισή του δεν συνδυάστηκε και με σεισμούς. «Με βάφτισαν στο Αρκαλοχώρι και βγαίνοντας από την κολυμβήθρα σχηματίστηκε ο πράσινος ήλιος του ΠΑΣΟΚ. Και μάλιστα είχε πράσινο χρώμα πιθανόν γιατί είχαν χρησιμοποιήσει αγουρέλαιο», είπε σκωπτικά ο πρόεδρος του ΠΑΣΟΚ. Προφανώς το αγουρέλαιο δεν έπιασε καλά αφού κλήθηκε να αναστήσει τη σκιά του παλιού κόμματος μετά από τις συμπληγάδες πέτρες των μνημονίων σε συνεργασία με τη Νέα Δημοκρατία. Και έτσι το αγουρέλαιο έχασε το πρασινωπό του χρώμα και αναζητείται πλέον χρωματική ταυτότητα. Μπορεί ο Ανδρουλάκης να θυμήθηκε τη βάφτισή του, αλλά ξέχασε το πρώτο ανατρεπτικό και μαχητικό ΠΑΣΟΚ… Γ.Λ. Διαβάστε επίσης: ΠΑΣΟΚ σε χαμηλό βαρομετρικό – Γκρίνια στη Χαρ. Τρικούπη για Ζαγοράκη και δημοσκοπικές επιδόσεις Ο Κύρτσος αποκαλύπτει γιατί ο Μητσοτάκης παρακολουθούσε τον Ανδρουλάκη Βουλευτής ΠΑΣΟΚ για υποκλοπές: «Αν παρακολουθούσαν τον Ανδρουλάκη για εθνικούς λόγους καλά έκαναν» (Video) Εκ δεξιών και εξ ευωνύµων οι εξάψαλµοι για τον Ανδρουλάκη «Game of thrones» η Χαριλάου Τρικούπη"
    },
    {
        "title": "Την Κυριακή στο Hot.Doc History: Εξερευνώντας την κερδοσκοπία που αδειάζει τις τσέπες μας - Documento",
        "body": "Μιλάμε όλοι για την ακρίβεια, την τοποθετουμε ως υπ΄ αριθμόν 1 πρόβλημα στις έρευνες κοινής γνώμης, ακούμε και βλέπουμε στα ΜΜΕ για τον «τιμάριθμο που… ξέφυγε» κατά την προσφιλή κοινοτυπία. Και σχολιάζουμε μεταξύ μας ως καταναλωτές μπροστά στα ράφια των σούπερμάρκετ: «την περασμένη βδομάδα ήταν 1,5 ευρώ φθηνότερο». Το κακό είναι οτι η κυρίαρχη θεωρία έχει επιβάλλει την ατζέντα της• λες και ο επάρατος πληθωρισμός να είναι ένα περίπου φυσικό φαινόμενο, κακό συναπάντημα ή «εισαγόμενη ακρίβεια ακόμη και για την …φέτα». Τολμούμε να ραγίσουμε το κέλυφος της συσκότισης γύρω από το οικονομικό φαινόμενο που φέρνει μεγάλα κοινωνικά στρώματα στα όρια της επιβίωσης και μια λεπτή κρούστα κερδοσκόπων –κρατικών είτε ιδιωτών– με …ουρανοκατέβατα κέρδη. Χρειαστήκαμε τη βοήθεια ειδικών επιστημόνων, οικονομολόγων, νομικών, ιστορικών και δημοσιογράφων για να φωτίσουμε αθέατες γωνιές των πολύπλοκων μηχανισμών που λεηλατούν περίτεχνα τις τσέπες μας. Γράφουν: ■ Ο Κώστας Μελάς με απλά λόγια πώς ορίζεται ο Γενικός Δείκτης Τιμών Καταναλωτή. ■ Ο Νικόλας Φαραντούρης δείχνει γιατί ο ενεργειακός πληθωρισμός που αφέθηκε ανεξέλεγκτος. “μόλυνε” όλη την παραγωγική διαδικασία. ■ Ο Τάκης Κατσιμάρδος περιγραφει το γιγαντιαίο πληθωριστικό παίγνιο αναδιανομής πλούτου και ισχύος. ■ Ο Παύλος Μούλιος αναδεικνύει πώς ΗΠΑ και Γερμανία αντιμετώπισαν πληθωρισμό στο «κραχ» του 1929. Με το σωτήριο New Deal και τον ολέθριο ναζισμό. ■ Ο Σταύρος Παναγιωτίδης ανατρέχει στην Ιστορία από τότε που κόπηκαν τα πρώτα νομίσματα στην Αίγινα μέχρι Ρώμη, Βυζάντιο και Αναγέννηση όταν οι ηγεμόνες «αραίωναν» τα κέρματα από χρυσό. ■ Ο Γιώργος Κασμπαλάκος γράφει για τις κοινωνικές εκρήξεις στον σύγχρονο κόσμο όταν τα χαρτονομίσματα έχουν πολλά …μηδενικά. ■ Η Βασιλική Λάζου ανατρέχει στο 1922 όταν η βασιλική κυβέρνηση έκοψε στη μέση όλα τα χαρτονομίσματα αλλά εξάσφαλισε δημοσιογραφική υποστήριξη χάρη σε μια «λίστα Πέτσα». Διαβάστε επίσης: WWF: Από ποια φίδια κινδυνεύουμε στην Ελλάδα – Αναλυτικές οδηγίες για περίπτωση ανάγκης Απίστευτη κτηνωδία: Ηλικιωμένη ομολόγησε ότι πέταξε κουτάβια στα σκουπίδια – Τι ισχυρίστηκε (Video) Δώρο Πάσχα: Πού και πώς θα το υπολογίσετε – Πότε πληρώνεται Φορολογικές δηλώσεις: Παράταση πριν καν ανοίξει η εφαρμογή – Τα νέα δεδομένα Απεργία: Ξεσηκωμός ενάντια στην ακρίβεια Μητσοτάκη – Οι συγκεντρώσεις σε όλη τη χώρα Τέμπη: «Μας εξόργισε η κ. Αδειλίνη» – Τρεις συγγενείς θυµάτων απαντούν µέσω του Documento Πειραιάς: Το χρονικό της τραγωδίας με την κατάρρευση του κτιρίου – Θρήνος για τον 31χρονο, συνελήφθη ο εργολάβος (Video) Τσίπρας στο Συμβούλιο της Ευρώπης: «Έχω αγωνιστεί για την ειρήνη, τη σταθερότητα και την ανάπτυξη στα Βαλκάνια»"
    },
    {
        "title": "Όροι Χρήσης - Documento",
        "body": "Η εταιρεία «DOCUMENTO MEDIA ΜΟΝΟΠΡΟΣΩΠΗ Ι.Κ.Ε.» (εφεξής «DOCUMENTO MEDIA»), που εδρεύει στην Άνοιξη Αττικής, επί της οδού Αναχωρητών 8α, και είναι ιδιοκτήτρια του παρόντος διαδικτυακού τόπου (εφεξής ο «Διαδικτυακός Τόπος») προσφέρει τις υπηρεσίες της υπό τους κάτωθι όρους χρήσης, τους οποίους η εταιρεία ενδέχεται να ενημερώνει και να τροποποιεί κατά καιρούς χωρίς προειδοποίηση. Εξακολούθηση της χρήσης των σελίδων ή/και των υπηρεσιών του διαδικτυακού τόπου σημαίνει την ανεπιφύλακτη εκ μέρους του επισκέπτη/χρήστη αποδοχή των όρων αυτών. Ο επισκέπτης/χρήστης του www.documentonews.gr αποδέχεται και συναινεί στους παρόντες όρους χρήσης, που ισχύουν για το σύνολο του περιεχομένου του www.documentonews.gr, συμπεριλαμβανομένων των γραφικών, των εικόνων, των φωτογραφιών και των αρχείων που περιλαμβάνονται σε αυτόν. Ο επισκέπτης οφείλει να διαβάσει προσεκτικά τους όρους αυτούς πριν από την επίσκεψη ή την χρήση που θα πραγματοποιήσει και να μην κάνει χρήση των υπηρεσιών και του περιεχομένου του διαδικτυακού τόπου στην περίπτωση που δεν συμφωνεί με αυτούς. Η DOCUMENTO MEDIA δεν φέρει καμία ευθύνη σχετικά με διαταραχές που προκαλούνται από τεχνικά προβλήματα, που μπορεί να προκύψουν λόγω χρησιμοποίησης αυτού του κόμβου. Δικαιώματα Πνευματικής Ιδιοκτησίας Όλο το περιεχόμενο του διαδικτυακού τόπου www.documentonews.gr, συμπεριλαμβανομένων εικόνων, γραφικών, φωτογραφιών, σχεδίων, κειμένων, υπηρεσιών και γενικά όλων των αρχείων του Διαδικτυακού Τόπου, εκτός των εξαιρέσεων που ρητά αναφέρονται (για παράδειγμα πνευματικά δικαιώματα τρίτων), αποτελούν πνευματική ιδιοκτησία, κατατεθειμένα σήματα και σήματα υπηρεσιών της DOCUMENTO MEDIA και προστατεύονται κατά τις σχετικές διατάξεις του ελληνικού δικαίου και των διεθνών συμβάσεων. Απαγορεύεται η πώληση, αντιγραφή, τροποποίηση, αναπαραγωγή, αναδημοσίευση, μετάδοση, διανομή με οποιονδήποτε τρόπο όλου του ανωτέρω περιεχομένου του διαδικτυακού τόπου www.documentonews.gr με εξαίρεση την αποθήκευση τμήματος του περιεχομένου αποκλειστικά και μόνο για προσωπική χρήση. Προϋπόθεση για την αποθήκευση για προσωπική χρήση αποτελεί η σαφής αναφορά της προέλευσης του περιεχομένου. Περιορισμός ευθύνης της DOCUMENTO MEDIA Η DOCUMENTO MEDIA δεν ευθύνεται για οποιασδήποτε μορφής ζημία υποστεί ο επισκέπτης/χρήστης των σελίδων, υπηρεσιών και περιεχομένων του διαδικτυακού τόπου www.documentonews.gr. Τα περιεχόμενα του διαδικτυακού τόπου www.documentonews.gr παρέχονται όπως ακριβώς είναι, χωρίς καμία εγγύηση εκπεφρασμένη ή και συνεπαγόμενη με οποιονδήποτε τρόπο. Η DOCUMENTO MEDIA δεν εγγυάται ότι: Ο διαδικτυακός τόπος www.documentonews.gr ή οι εξυπηρετητές μέσω των οποίων αυτός τίθεται στη διάθεση των χρηστών, παρέχονται χωρίς “ιούς” ή άλλα λογισμικά που μπορεί να προκαλέσουν κινδύνους. Σε κάθε περίπτωση η DOCUMENTO MEDIA λαμβάνει όλα τα μέτρα, στο πλαίσιο του δυνατού, ώστε να αποφευχθούν κακόβουλες ενέργειες, χωρίς όμως να μπορεί να εγγυηθεί την πλήρη αποφυγή τους. Το περιεχόμενο των σελίδων είναι απολύτως ορθό, πλήρες και διαθέσιμο και διατίθεται χωρίς διακοπή και χωρίς σφάλματα. Η DOCUMENTO MEDIA δεν ελέγχει τη διαθεσιμότητα, το περιεχόμενο, την πολιτική προστασίας των προσωπικών δεδομένων, την ποιότητα και την πληρότητα των υπηρεσιών άλλων διαδικτυακών τόπων και σελίδων στα οποία δύναται να παραπέμπει μέσω “συνδέσμων” ή διαφημιστικών banners, συνεπώς ουδεμία ευθύνη φέρει έναντι τρίτων για την αιτία αυτή. Η DOCUMENTO MEDIA χρησιμοποιεί cookies για την μέτρηση της επισκεψιμότητας του διαδικτυακού τόπου www.documentonews.gr. Τα cookies είναι μικρά αρχεία κειμένου που αποθηκεύονται στον σκληρό δίσκο κάθε επισκέπτη/χρήστη και δεν λαμβάνουν γνώση οποιουδήποτε εγγράφου ή αρχείου από τον υπολογιστή του. Χρησιμοποιούνται για στατιστικούς λόγους και για λόγους marketing/απόδοσης των διαφημίσεων που αναρτώνται. Κάθε χρήστης μπορεί να ρυθμίσει τον browser του κατά τέτοιο τρόπο, ώστε είτε να τον προειδοποιεί για την χρήση των cookies σε συγκεκριμένες υπηρεσίες της DOCUMENTO MEDIA, είτε να μην επιτρέπει την αποδοχή της χρήσης cookies σε καμία περίπτωση. Για περισσότερες πληροφορίες για τα Cookies παρακαλώ ανατρέξτε στην ΠΟΛΙΤΙΚΗ ΠΡΟΣΤΑΣΙΑΣ. Η DOCUMENTO MEDIA τηρεί τους όρους του Γενικού Κανονισμού Προσωπικών Δεδομένων 2016/679, καθώς και τον Νόμο 4070/2012. Εφαρμοστέο δίκαιο και λοιποί όροι Οι ανωτέρω όροι και προϋποθέσεις χρήσης του διαδικτυακού τόπου, καθώς και οποιαδήποτε τροποποίηση, αλλαγή ή αλλοίωσή τους διέπονται από το ελληνικό δίκαιο και τις σχετικές διεθνείς συνθήκες. Οποιαδήποτε διάταξη των ανωτέρω όρων καταστεί αντίθετη προς το νόμο, παύει αυτοδικαίως να ισχύει και αφαιρείται από το παρόν, χωρίς σε καμία περίπτωση να θίγεται η ισχύς των λοιπών όρων. Αρμόδια για την επίλυση οποιασδήποτε διαφοράς που απορρέει από τους παρόντες όρους ορίζονται τα δικαστήρια των Αθηνών. Το παρόν αποτελεί τη συνολική συμφωνία μεταξύ της DOCUMENTO MEDIA και του επισκέπτη/χρήστη και δεν δεσμεύει παρά μόνον αυτούς. Καμία τροποποίηση των όρων αυτών δεν θα λαμβάνεται υπόψη και δεν θα αποτελεί τμήμα της συμφωνίας αυτής, εάν δεν έχει διατυπωθεί εγγράφως και δεν έχει ενσωματωθεί σε αυτή. Για οποιαδήποτε ερώτηση σχετικά με την ευθύνη που έχετε, αναπαράγοντας περιεχόμενο του κόμβου ή εισάγοντας περιεχόμενο σε αυτόν, καθώς και για αιτήσεις έγκρισης αναπαραγωγής υλικού ή θέματα πνευματικής ιδιοκτησίας, αλλά και για κάθε πρόβλημα του διαδικτυακού τόπου νομικής φύσεως μπορείτε να επικοινωνήσετε με το info@documentonews.gr"
    },
    {
        "title": "Χριστόπουλος κερνά, Χριστόπουλος πίνει - Μισθοί 453.000 ευρώ για τα Golden Boys του νέου ΕΚΟΜΕ - Documento",
        "body": "Το νομοσχέδιο του ΥΠΠΟ για τον νέο φορέα που συζητείται στη Βουλή ορίζει αρμοδιότητες στον διευθύνοντα σύμβουλο κόντρα στον νόμο για τις ανώνυμες εταιρείες του Δημοσίου της ΝΔ καθώς και παχυλούς μισθούς Και αρμοδιότητες βιάζεται να δώσει ο νομοθέτης στον διευθύνοντα σύμβουλο του νέου φορέα καταστρατηγώντας τον νόμο της ίδιας κυβέρνησης, δηλαδή της ΝΔ για τις ανώνυμες εταιρείες, αλλά και εξωπραγματικές αμοιβές-453.00 ευρώ (!) ετησίως για 7μελές ΔΣ, συμπεριλαμβανομένου του προέδρου και του διευθύνοντος συμβούλου. Αλήθεια γιατί τόση σπουδή για …λευκή επιταγή εκ των προτέρων στις αρμοδιότητες, αλλά και παχυλή… επιταγή στους μισθούς; Πόσο μάλλον όταν το νομοσχέδιο δεν λύνει σοβαρά οικονομικά ζητήματα, όπως: 1. Τι θα γίνει με την τρύπα εκατομμυρίων ευρώ (λένε και για 150 εκ.) που υπάρχει στο ΕΚΟΜΕ; Οι νέες υπαγωγές καθυστερούν ακόμα και ένα χρόνο (!) με αποτέλεσμα παραγωγοί να έχουν κάνει μεγάλα ανοίγματα ενώ καθυστερούν πολύ και οι πληρωμές. Θα κληρονομήσει άραγε τα χρέη του ΕΚΟΜΕ ο νέος φορέας; 2. Στον νέο φορέα δεν προβλέπεται ποσόστωση ανάμεσα στα επιλεκτικά προγράμματα του Ελληνικού Κέντρου Κινηματογράφου και στα αυτόματης χρηματοδότησης του ΕΚΟΜΕ-παρόλο που τέθηκε ως αίτημα σύσσωμο από τον κινηματογραφικό χώρο. Η εξασφάλιση πόρων για το ελληνικό σινεμά θα έπρεπε να αποτελεί προτεραιότητα. Σύμφωνα με πληροφορίες του Documento πίσω από το νομοσχέδιο βρίσκεται το χέρι του νυν προέδρου του ΕΚΟΜΕ, Λεωνίδα Χριστόπουλου, ο οποίος ετοιμάζεται να αναλάβει τη θέση του διευθύνοντος συμβούλου στον νέο φορέα. Και μπορεί ο κ Χριστόπουλος να έχει μεγάλη ευθύνη για τον οικονομικό μαρασμό του ΕΚΟΜΕ- το επόπτευε επί τρία χρόνια ως αρμόδιος γγ προτού γίνει πρόεδρος– και το γεγονός ότι ο φορέας έχει βρεθεί με «τρύπα» πολλών εκατομμυρίων για την οποία δεν προτείνει λύση το νέο νομοσχέδιο, έχει φροντίσει όμως, εάν όντως, αναλάβει διευθύνων σύμβουλος να ορίσει ακριβώς (στο άρθρο 10 του νομοσχεδίου) και με μεγάλη λεπτομέρειες τις αρμοδιότητες του κάτι που αντιβαίνει τον νόμο της ίδιας κυβέρνησης, της ΝΔ, για τις ανώνυμες εταιρείες σύμφωνα με τον οποίο αρμοδιότητες στον διευθύνοντα σύμβουλο ορίζει το διοικητικό συμβούλιο. Στον ν. 4972/2022 που ψήφισε η κυβέρνηση της ΝΔ και συγκεκριμένα στο άρθρο 9 που αφορά τον κανονισμό λειτουργίας του Διοικητικού Συμβουλίου είναι σαφές ότι το Διοικητικό Συμβούλιο, που είναι το όργανο διοίκησης ορίζει μέσω του κανονισμού λειτουργίας τις σχετικές αρμοδιότητες στον διευθύνοντα σύμβουλο που είναι μέλος, ώστε να μπορεί και να ανακαλέσει αρμοδιότητες εάν και εφόσον το αποφασίσει («1. Οι εταιρείες της παρ. 1 του άρθρου 3 καταρτίζουν κανονισμό λειτουργίας του Διοικητικού Συμβουλίου, ο οποίος εγκρίνεται με απόφαση του Διοικητικού Συμβουλίου. Ο κανονισμός λειτουργίας περιλαμβάνει υποχρεωτικά τον προσδιορισμό: α) των αρμοδιοτήτων των εκτελεστικών, μη εκτελεστικών και ανεξάρτητων μη εκτελεστικών μελών του Διοικητικού Συμβουλίου, β) των αρμοδιοτήτων του Προέδρου, του Διευθύνοντος Συμβούλου, του Αντιπροέδρου και του Εντεταλμένου Συμβούλου». Στην δε Ειδική Έκθεση (που συνοδεύει το προς ψήφιση νομοσχέδιο του ΥΠΠΟ με υπογραφή Μενδώνη) επί του προΰπολογισμού του νέου φορέα ορίζεται το ποσό των 453.000 ευρώ (!) ετησίως για αμοιβές και αποζημιώσεις των μελών του Διοικητικού Συμβουλίου, δηλαδή για τα πέντε μέλη του ΔΣ, τον πρόεδρο του ΔΣ και τον διευθύνοντα σύμβουλο («Ετήσια δαπάνη ύψους 453 χιλ. ευρώ περίπου, από την καταβολή αμοιβών και αποζημιώσεων στα μέλη του Διοικητικού Συμβουλίου της εταιρείας. (άρθρο 11)). Ας κάνουμε έναν υπολογισμό. Αν υποθέσουμε ότι τα μέλη του ΔΣ θα παίρνουν 2.000 ευρώ το μήνα, δηλαδή 120.000 τον χρόνο και ο πρόεδρος θα παίρνει 7.500 δηλαδή 90.000 τον χρόνο, τότε ο διευθύνων σύμβουλος θα αμείβεται με 20.000 ευρώ τον μήνα, δηλαδή 240.000 ευρώ τον χρόνο! Ακόμα κι αν τα ποσά διαφέρουν, αυτή θα είναι περίπου η τάξη μεγέθους, αλλιώς δεν βγαίνει το ποσό των 453.000 ευρώ και σίγουρα την μερίδα του λέοντος θα έχει ο διευθύνων σύμβουλος. Και για να κάνουμε μια σύγκριση, αρκεί να σκεφτεί κανείς ότι το ποσό αυτό αντιστοιχεί στο 1/3 του συνολικού ποσού που το ΕΚΚ διαθέτει για την επιδότηση όλων των μορφών έργου (μεγάλου μήκους, μικρού, ντοκιμαντέρ, κτλ), αφού η τακτική χρηματοδότηση είναι 3,6εκατ. ευρώ (με λειτουργικές δαπάνες, μισθούς, κτλ), απ’ τα οποία περίπου 1,5 εκατ. ευρώ κατευθύνονται στην υποστήριξη και ενίσχυση του ελληνικού κινηματογράφου. Η συζήτηση του νομοσχεδίου του ΥΠΠΟ για την ίδρυση νέου φορέα που ενοποιεί Ελληνικό Κέντρο Κινηματογράφου και ΕΚΟΜΕ θα ολοκληρωθεί την επόμενη Δευτέρα με την 4η και τελευταία συνεδρίαση της Επιτροπής Μορφωτικών Υποθέσεων και στη συνέχεια θα πάει προς ψήφιση. Αρμόδιοι φορείς του κινηματογραφικού χώρου και αντιπολίτευση έχουν εκφράσει τις σοβαρές ενστάσεις τους και ανησυχίες τόσο για το μέλλον του ελληνικού σινεμά όσο και για το μέλλον του αναπτυξιακού μέτρου του cash rebate και της οπτικοακουστικής βιομηχανίας γενικότερα. Τις ανησυχίες τους όμως, προφανώς δεν συμμερίζονται τα στελέχη του Υπουργείου Πολιτισμού και του (νυν) ΕΚΟΜΕ. Διαβάστε επίσης: Αυτό είναι το τελικό line up της πρώτης μέρας του AthensRocks  «Αστάρτη», ο νέος καθαρόαιμος ροκ δίσκος του Παύλου Συνοδινού"
    },
    {
        "title": "Το πρόγραμμα Ανάπτυξης Ψηφιακών Δεξιοτήτων Generation Next του Ιδρύματος Vodafone αγκαλιάζει την Τεχνητή Νοημοσύνη (ΑΙ) - Documento",
        "body": "Η πλατφόρμα Generation Next εξελίσσεται και εισάγει μαθητές Γυμνασίου, Λυκείου και εκπαιδευτικούς στον κόσμο της Τεχνητής Νοημοσύνης (AI)  Ένα παράθυρο στον ολοένα και πιο δημοφιλή κόσμο του AI ανοίγει στην εκπαιδευτική κοινότητα της χώρας, το πρόγραμμα Generation Next του Ιδρύματος Vodafone, επιδιώκοντας να δημιουργήσει ένα ολοκληρωμένο και ελεύθερα προσβάσιμο πεδίο γνώσης και κατανόησης, αναφορικά με την Τεχνητή Νοημοσύνη. Το Generation Next, συνώνυμο της εκπαίδευσης στις νέες τεχνολογίες και τις δεξιότητες STEM των μαθητών/τριών ανά την Ελλάδα, εξελίσσει και εμπλουτίζει το ήδη πολυδιάστατο εκπαιδευτικό του υλικό, με στόχο να βοηθήσει μαθητές/τριες και εκπαιδευτικούς να καταλάβουν στην πράξη τι σημαίνει Τεχνητή Νοημοσύνη.  Το νέο εκπαιδευτικό υλικό που είναι διαθέσιμο μέσα από την ενότητα LEARN της ψηφιακής πλατφόρμας Generation Next προσφέρει ελεύθερη πρόσβαση σε 11 εξειδικευμένους εκπαιδευτικούς οδηγούς, video, διαδραστικά παιχνίδια, κατασκευές και εργαλεία, που παρουσιάζουν τις δυνατότητες και τις εφαρμογές της Τεχνητής Νοημοσύνης, συμβάλλοντας στη διάχυση του ΑΙ στην εκπαίδευση. Το νέο υλικό προσφέρει σε εκπαιδευτικούς από κάθε άκρη της χώρας γνώση και εργαλεία για να βοηθήσουν τους μαθητές και τις μαθήτριές τους να κατανοήσουν και να πειραματιστούν με τα νέα ψηφιακά μέσα, ώστε να μπορούν με ασφάλεια και κριτική σκέψη να δρέψουν τα οφέλη που έχουν να τους προσφέρουν.  Όπως δηλώνει η Αλεξάνδρα Παπανικολάου, Υπεύθυνη του Ιδρύματος Vodafone: «Για να είναι αποτελεσματική μια εκπαίδευση, πρέπει να είναι επίκαιρη, ενδιαφέρουσα και ελεύθερα προσβάσιμη. Το Ίδρυμα Vodafone με το Generation Next συνεχίζει να δημιουργεί τις απαραίτητες αυτές συνθήκες, προκειμένου να προσφέρει όλα τα εφόδια στη νέα γενιά και τους διδάσκοντές της που θα τους προετοιμάσουν για μια πραγματικότητα συνεχόμενων αλλαγών με την τεχνολογία στα χέρια και προς όφελός τους».   Για περισσότερες πληροφορίες σχετικά με το Generation Next, επισκεφτείτε την ψηφιακή πλατφόρμα www.generationnext.vodafone.gr. Το πρόγραμμα είναι μια πρωτοβουλία του Ιδρύματος Vodafone και υλοποιείται σε συνεργασία με τον Εκπαιδευτικό Μη Κερδοσκοπικό Οργανισμό SciCo – Επιστήμη Επικοινωνία και την ακαδημαϊκή συμβολή της Ελληνογερμανικής Αγωγής.   "
    },
    {
        "title": "Ζώα συντροφιάς: Προς υλοποίηση η υποχρεωτική στείρωση ή αποστολή δείγματος DNA σε ειδικό εργαστήριο - Documento",
        "body": "Η υποχρέωση των ιδιοκτητών ζώων συντροφιάς για στείρωση του κατοικιδίου τους ή η αποστολή δείγματος DNA σε ειδικό εργαστήριο οδεύει προς υλοποίηση καθώς, δύο χρόνια μετά την ψήφιση του σχετικού νόμου, ολοκληρώνονται οι προαπαιτούμενες διαδικασίες. Η ισχύουσα νομοθεσία υποχρεώνει τον ιδιοκτήτη σκύλου ή γάτας να επιλέξει ανάμεσα στη στείρωση ή την αποστολή γενετικού υλικού του ζώου στο Εργαστήριο Φύλαξης και Ανάλυσης Γενετικού Υλικού Ζώων Συντροφιάς (ΕΦΑΓΥΖΣ) του Ιδρύματος Ιατροβιολογικών Ερευνών της Ακαδημίας Αθηνών (ΙΙΒΕΑΑ). Το μέτρο παρέμενε «παγωμένο» από το 2021, που ψηφίστηκε ο νόμος για την ευζωία των ζώων συντροφιάς, εν αναμονή της δημιουργίας του Εθνικού Μητρώου Ζώων Συντροφιάς (ΕΜΖΣ) και του ΕΦΑΓΥΖΣ, των οποίων η λειτουργία θα είναι αλληλοσυνδεόμενη. Πλέον τόσο το εργαστήριο όσο και τα τέσσερα από τα επτά υπομητρώα του ΕΜΖΣ είναι έτοιμα και μετά την επίλυση τεχνικών ζητημάτων και την ολοκλήρωση των τεστ αποδοτικότητας και διαλειτουργικότητας αναμένεται η επίσημη έναρξη λειτουργίας τους εντός του Νοεμβρίου, ανέφερε στο Αθηναϊκό – Μακεδονικό Πρακτορείο Ειδήσεων η ειδική γραμματέας για την Προστασία των Ζώων Συντροφιάς του υπουργείου Εσωτερικών, Μαριάνθη Δημοπούλου. Στο πλαίσιο του ΕΜΖΣ, της διαδικτυακής βάσης καταγραφής σκύλων και γατών και των ιδιοκτητών τους, θα τεθούν μέσα στον μήνα σε παραγωγική λειτουργία το υπομητρώο καταφυγίων ζώων συντροφιάς, το υπομητρώο φιλοζωικών σωματείων και οργανώσεων, το υπομητρώο καταγραφής και παρακολούθησης ζώου συντροφιάς και το υποσύστημα διαχείρισης έργου τοπικής αυτοδιοίκησης. Τα υπομητρώα έχουν παρουσιαστεί στους ενδιαφερόμενους φορείς, ενώ παράλληλα έχουν ξεκινήσει on-line εκπαιδεύσεις των δήμων της χώρας για τη διαχείριση των αδέσποτων. Η υποχρέωση του ιδιοκτήτη για στείρωση του δεσποζόμενου ζώου συντροφιάς ή για αποστολή δείγματος γενετικού υλικού, αρχίζει μετά την παρέλευση ενός μήνα από την έναρξη λειτουργίας του ΕΦΑΓΥΖΣ. Η στείρωση γίνεται εντός έξι μηνών από την απόκτηση του ζώου εφόσον αυτό είναι άνω του ενός έτους. Σε περίπτωση απόκτησης ζώου κάτω του ενός έτους, η στείρωση λαμβάνει χώρα μέσα στους έξι πρώτους μήνες από τη συμπλήρωση του πρώτου έτους. Η προθεσμία μπορεί να διαφοροποιείται ανάλογα με τη φυλή του ζώου και άλλα ειδικά χαρακτηριστικά του, μετά από εμπεριστατωμένη γνωμάτευση κτηνιάτρου. Όσοι δεν επιθυμούν να στειρώσουν τα κατοικίδιά τους υποχρεούνται να αποστείλουν δείγμα γενετικού υλικού του ζώου τους στο ΕΦΑΓΥΖΣ. Η συλλογή και η αποστολή του δείγματος γίνονται αποκλειστικά από κτηνίατρο, μέλος του Πανελλήνιου Κτηνιατρικού Συλλόγου, που έχει άδεια άσκησης επαγγέλματος του Γεωτεχνικού Επιμελητηρίου Ελλάδας και είναι πιστοποιημένος χρήστης του ΕΜΖΣ. Για τη διαδικασία καταβάλλεται εφάπαξ, μέσω του www.gsis.gr, ηλεκτρονικό παράβολο ύψους 150 ευρώ για κάθε ζώο, το οποίο παραδίδεται εκτυπωμένο στον κτηνίατρο, καθώς και έως 10 ευρώ για τα έξοδα λήψης και αποστολής του υλικού. Δεν καταβάλλεται παράβολο για τα σκυλιά που προορίζονται αποκλειστικά για φύλαξη ποιμνίων (ποιμενικών). Ο ιδιοκτήτης είναι υποχρεωμένος να καταβάλει στον κτηνίατρο ποσό έως 10 ευρώ για τα έξοδα αποστολής του δείγματος γενετικού υλικού. Η διαδικασία λήψης και αποστολής δείγματος DNA υλοποιείται δωρεάν στα κτηνιατρεία των δήμων ή στους ειδικά διαμορφωμένους χώρους των δήμων, των διαδημοτικών κέντρων και των κτηνιατρικών υπηρεσιών των περιφερειών της χώρας ή σε συμβεβλημένους με τον δήμο παρέχοντες κτηνιατρικές υπηρεσίες, σύμφωνα με τους όρους της μεταξύ τους σύμβασης, χωρίς να απαιτείται η καταβολή του παραβόλου. Για τους ιδιοκτήτες που δεν προχωρήσουν σε μία από τις δύο ενέργειες (στείρωση ή αποστολή γενετικού υλικού) προβλέπεται πρόστιμο 1.000 ευρώ, το οποίο επιβάλλεται εκ νέου μετά από τρεις μήνες εάν δεν υπάρξει συμμόρφωση. Το Εργαστήριο της Ακαδημίας Αθηνών θα συντηρεί σε βάση δεδομένων το γενετικό υλικό των αστείρωτων ζώων για 12 χρόνια, ώστε εάν εντοπιστούν εγκαταλελειμμένα, κακοποιημένα ή νεκρά ζώα, να ταυτοποιούνται οι κηδεμόνες τους και μέσω αυτών τα αρμόδια όργανα (ΕΛ.ΑΣ., δημοτική αστυνομία κ.λπ.) να οδηγούνται στους ιδιοκτήτες τους για τις προβλεπόμενες κατά περίπτωση ποινές. Πηγη ΑΠΕ-ΜΠΕ"
    },
    {
        "title": "Ο Ερντογάν συναντήθηκε με Χανίγια: «Το Ισραήλ θα πληρώσει το τίμημα για τις καταπιέσεις στους Παλαιστίνιους» - Documento",
        "body": "Περίπου δυόμισι ώρες διρκέσε η συνάναντηση στην Κωνσταντινούπολη του επικεφαλής του πολιτικού γραφείου της Χαμάς, Ισμαήλ Χανίγε, με τον Τούρκο πρόεδρο Ρετζέπ Ταγίπ Ερντογάν. Στη συνάντηση, που έλαβε χώρα στα ανάκτωρα του Ντολμάμπαχτσε, παρών ήταν και ο Χάλεντ Μασάλ, ισχυρή φιγούρα της Χαμάς και βασικός διαπραγματευτής για τους ομήρους. H συνάντηση πραγματοποιήθηκε στη σκιά της ανακοίνωσης του Κατάρ ότι επανεξετάζει τη στάση του όσον αφορά τον διαμεσολαβητικό του ρόλο στον πόλεμο της Γάζας και την ώρα που η Χαμάς φέρεται να αναζητεί νέα έδρα. Μετά τη συνάντηση η Διεύθυνση Επικοινωνίας της τουρκικής προεδρίας εξέδωσε ανακοίνωση στην οποία αναφέρεται: «Κατά τη διάρκεια της συνάντησης συζητήθηκαν θέματα που σχετίζονται με τις ισραηλινές επιθέσεις στα Παλαιστινιακά Εδάφη, ιδίως στη Γάζα, με τις ενέργειες για να διασφαλιστεί η επαρκής και αδιάλειπτη παράδοση ανθρωπιστικής βοήθειας στη Γάζα, καθώς και θέματα που σχετίζονται με μια δίκαιη και διαρκή διαδικασία ειρήνευσης στην περιοχή.   Tensions between Israel and Iran should not distract the international community from the atrocities Israel continues to inflict in Palestine’s Gaza, Turkish President Erdogan warns as he receives Hamas chief Haniya in Istanbulhttps://t.co/8uDw7eG3PA — TRT World (@trtworld) April 20, 2024  »Κατά τη διάρκεια της συνάντησης, ο πρόεδρος Ερντογάν δήλωσε ότι η Τουρκία συνεχίζει τις διπλωματικές της προσπάθειες για να επιστήσει την προσοχή της διεθνούς κοινότητας στην καταπίεση των Παλαιστινίων και τονίζει με κάθε ευκαιρία την ανάγκη να δοθεί τέλος στις φρικαλεότητες καθώς και να εφαρμοστεί εφαρμογή επειγόντως μόνιμη κατάπαυση του πυρός. »Ο πρόεδρος Ερντογάν δήλωσε ότι το Ισραήλ θα πληρώσει σίγουρα μια μέρα το τίμημα για την καταπίεση των Παλαιστινίων, ότι η Τουρκία θα συνεχίσει να μιλά για τις σφαγές στη Γάζας σε όλα τα φόρα και ότι καταβάλλονται όλες οι προσπάθειες για την ίδρυση ενός ανεξάρτητου παλαιστινιακού κράτους, το οποίο αποτελεί το κλειδί για την περιφερειακή ειρήνη και για την εγκαθίδρυση μόνιμης ηρεμίας στην περιοχή. »Ο πρόεδρος Ερντογάν δήλωσε ότι είναι ζωτικής σημασίας για τους Παλαιστίνιους να δράσουν ενωμένοι σε αυτή τη διαδικασία, ότι η ισχυρότερη απάντηση που πρέπει να δοθεί στο Ισραήλ και ο δρόμος προς τη νίκη περνάει μέσα από την ενότητα και την ομοψυχία και ότι οι πραγματικότητες και ο δίκαιος αγώνας της Παλαιστίνης κατά του Ισραήλ κατά του Ισραήλ, το οποίο παραπλανά τη διεθνή κοινή γνώμη, και πρέπει να εξηγηθούν περισσότερο. »Κατά τη διάρκεια της συνάντησης, ο πρόεδρος Ερντογάν δήλωσε επίσης ότι η Τουρκία συνεχίζει να παρέχει ανθρωπιστική βοήθεια στην Παλαιστίνη προκειμένου να ανακουφίσει σε κάποιο βαθμό τα δεινά, ότι μέχρι στιγμής περισσότεροι από 45 χιλιάδες τόνοι ανθρωπιστικής βοήθειας έχουν προωθηθεί στην περιοχή και ότι έχει εφαρμοστεί μια σειρά κυρώσεων κατά του Ισραήλ, συμπεριλαμβανομένων περιορισμών στο εμπόριο. »Σχολιάζοντας τις εντάσεις μεταξύ του Ισραήλ και του Ιράν, ο πρόεδρος Ερντογάν τόνισε ότι τα περιστατικά αυτά δεν πρέπει να δώσουν λαβές στο Ισραήλ και ότι πρέπει να καταβληθούν προσπάθειες για να προσελκύσουν την προσοχή στη Γάζα, ώστε να διατηρηθεί το αρνητικό κλίμα στη Δύση κατά του Ισραήλ σχετικά με τις επιθέσεις του. »Ο πρόεδρος Ερντογάν μετέφερε επίσης τα συλλυπητήριά του στον Χανίγε για τα παιδιά και τα εγγόνια του που μαρτύρησαν σε ισραηλινή επίθεση». Στη συνάντηση παρόντες ήταν από την τουκρική πλευρά ο υπουργός Εξωτερικών Χακάν Φιντάν, ο επικεφαλής της υπηρεσίας πληροφοριών ΜΙΤ Ιμπραχίμ Καλίν, ο διευθυντής επικοινωνίας της τουκρικής προεδρίας Φαχρετίν Αλτούν, ο διπλωματικός σύμβουλος του προέδρου πρέσβης Ακίφ Τσαγατάι Κιλίτς και ο επικεφαλής σύμβουλος του προέδρου Σεφέρ Τουράν."
    },
    {
        "title": "Σκάνδαλο Ασημακοπούλου: Το ΥΠΕΣ παραδέχεται εγγράφως παρανομία – Η ανακοίνωση δικηγόρου αποδήμων - Documento",
        "body": "Παραδοχή παρανομίας κάνει για πρώτη φορά το υπουργείο Εσωτερικών σε επίσημο έγγραφο σε ότι αφορά στο σκάνδαλο «Ασημακοπούλου» με τη διαρροή προσωπικών δεδομένων των αποδήμων. Αυτό αναφέρει σε επίσημη ανακοίνωση που εξέδωσε το δικηγορικό γραφείο «Στάικος and Partners» το οποίο έχει αναλάβει τη νομική εκπροσώπηση εκατοντάδων αποδήμων, καταθέτοντας «ομαδικές αγωγές Διοικητικό Πρωτοδικείο Αθηνών». Πρόκειται για έγγραφο – απάντηση του υπουργείο Εσωτερικών σχετικά με τη διαρροή των προσωπικών δεδομένων, όπου γίνεται μια σημαντική παραδοχή. Ειδικότερα, σύμφωνα με την ανακοίνωση του δικηγορικού γραφείου «Στάικος and Partners» το ΥΠΕΣ «δηλώνει έμμεσα για πρώτη φορά σε επίσημο έγγραφο ότι η επεξεργασία του συγκεκριμένου προσωπικού δεδομένου από τρίτους είναι πέραν του σκοπού που προβλέπει ο ΓΚΠΔ αλλά και η εκλογική νομοθεσία, την οποία το ίδιο επικαλείται ,και συνεπακόλουθα είναι παράνομη». Μάλιστα όπως επισημαίνεται στην ανακοίνωση, η συγκεκριμένη απάντηση του ΥΠΕΣ θα διαβιβαστεί στην στην Αρχή Προστασίας Προσωπικών Δεδομένων και στα δικαστήρια, όπου θα εκδικαστούν οι αγωγές αποζημίωσης των αποδήμων.  Διαβάστε αναλυτικά την ανακοίνωση του δικηγορικού γραφείου: Το Δικηγορικό μας Γραφείο έχει αναλάβει εκπροσώπηση Αποδήμων Ελλήνων, καταθέτοντας ομαδικές αγωγές στο Διοικητικό Πρωτοδικείο Αθηνών καθώς και τις σχετικές καταγγελίες στην Αρχή Προστασίας Δεδομένων Προσωπικού Χαρακτήρα . Επειδή θεωρούμε ότι η Προστασία των προσωπικών δεδομένων μας αφορά όλους σας ενημερώνουμε τα κάτωθι : Στις 14\\3 ασκήσαμε το δικαίωμα πρόσβασης του υποκείμενου προσωπικών δεδομένων που προβλέπεται στο άρθρο 15 του ΓΚΠΔ. Ασκήσαμε δηλαδή το δικαίωμα μας να λάβουμε ενημέρωση και επιβεβαίωση από τον Υπεύθυνο Επεξεργασίας για την επεξεργασία των προσωπικών μας δεδομένων που τηρεί για συγκεκριμένο σκοπό . Επισημαίνουμε ότι το δικαίωμα αυτό που δίνει ο ΓΚΠΔ μπορεί να ασκηθεί οποτεδήποτε από το υποκείμενο των προσωπικών δεδομένων και είναι ένα βασικό και θεμελιώδες δικαίωμα για όλους τους πολίτες. Το ΥΠΕΣ ως υπεύθυνος Επεξεργασίας απάντησε στο δικαίωμα πρόσβασης που ασκήσαμε στις επεξεργασίας αλλά και για τις κατηγορίες των προσωπικών δεδομένων που τηρεί και επεξεργάζεται. Εκεί κάνει έναν διαχωρισμό μεταξύ των προσωπικών δεδομένων που είναι απαραίτητα για την εγγραφή στους εκλογικούς καταλόγους και σε αυτά που είναι απαραίτητα για την ταυτοποίηση και πιστοποίηση του εκλογέα που επιθυμεί να ασκήσει το εκλογικό του δικαίωμα με επιστολική ψήφο. Στα προσωπικά δεδομένα που είναι απαραίτητα για την πιστοποίηση και ταυτοποίηση στην δεύτερη περίπτωση είναι και η ηλεκτρονική διεύθυνση. Μας ενημέρωσε επίσης για το ποιοι έχουν πρόσβαση στα προσωπικά δεδομένα, αναφερόμενο τόσο σε δημοσίους φορείς όσο και σε ιδιωτικές επιχειρήσεις . Αυτοί οι δημόσιοι φορείς αλλά και οι ιδιωτικές επιχειρήσεις είναι σύμφωνα με το υπουργείο οι εκτελούντες την επεξεργασία για λογαριασμό του. Το ΥΠΕΣ αναφέρει στην απάντησή του ότι: «Σύμφωνα με την εκλογική νομοθεσία, και συγκεκριμένα, βάσειτου άρθρου 23 του π.δ. 26/2012(Α’ 57), όπως αντικαταστάθηκε με το άρθρο 53 του ν. 4648/2019 σε συνδυασμό με το άρθρο 7 του ν.5083/2024 (Α’12), οι ειδικοί εκλογικοί κατάλογοι εκλογέων διατίθενται σε κόμματα, βουλευτές, ευρωβουλευτές, υποψήφιους βουλευτές ή υποψηφίους στις περιφερειακές και δημοτικές και κοινοτικές εκλογές, και μόνο για τις εκλογικές περιφέρειες, τις περιφέρειες ή τους δήμους όπου έχουν εκλεγεί, όπως προκύπτει βάσει των σχετικών αποφάσεων ανακήρυξής τους ή θα είναι υποψήφιοι σύμφωνα με έγγραφη δήλωσή τους, με εξαίρεση τα στοιχεία α) της πλήρους διεύθυνσης στην οποία ο εκλογέας επιθυμεί να λάβει τον ειδικό φάκελο ψηφοφορίας, β)τη διεύθυνση ηλεκτρονικού ταχυδρομείου, και γ) το τηλέφωνο επικοινωνίας του». Το ΥΠΕΣ με αυτήν την παραδοχή του δηλώνει έμμεσα για πρώτη φορά σε επίσημο έγγραφο ότι η επεξεργασία του συγκεκριμένου προσωπικού δεδομένου από τρίτους είναι πέραν του σκοπού που προβλέπει ο ΓΚΠΔ αλλά και η εκλογική νομοθεσία, την οποία το ίδιο επικαλείται ,και συνεπακόλουθα είναι παράνομη. Εμείς θα προσκομίσουμε την απάντηση του ΥΠΕΣ στην Αρχή Προστασίας Προσωπικών Δεδομένων στην οποία έχουμε ήδη προσφύγει με σκοπό να υποβοηθήσουμε την ερευνά της και θα την προσκομίσουμε και κατά την εκδίκαση των αγωγών μας στα αρμόδια δικαστήρια. Σκοπός μας είναι να συμβάλουμε ώστε να απαντηθούν όλα τα ερωτήματα και να αποδοθούν οι ευθύνες από την ελληνική Δικαιοσύνη και την εποπτεύουσα Αρχή σε ένα μείζον θέμα δημοσίου συμφέροντος. Διαβάστε επίσης: Τέμπη: «Μας εξόργισε η κ. Αδειλίνη» – Τρεις συγγενείς θυµάτων απαντούν µέσω του Documento Βουλή: Αίρεται η ασυλία Βελόπουλου – Ο τρολ λογαριασμός, ο πατέρας του Φλώρου και η μήνυση για συκοφαντική δυσφήμηση Νέα «φροντιστήρια» στη ΝΔ: Αυτή τη φορά στους υποψήφιους ευρωβουλευτές – Φόβοι για επικοινωνιακά λάθη Παραιτήθηκε ο «εκλεκτός» της φον ντερ Λάιεν μετά την κατακραυγή Εορταστικό ωράριο – Πάσχα 2024: Πώς θα λειτουργήσουν τα καταστήματα – Ποια Κυριακή θα είναι ανοιχτά"
    },
    {
        "title": "Η εαρινή σύναξις των βιβλιόφιλων: 24 σελίδες αφιέρωμα στο βιβλίο - Στο Docville την Κυριακή με το Documento - Documento",
        "body": "24 σελίδες αφιέρωμα σε ελληνική και ξένη λογοτεχνία, βιογραφίες και ιστορικά βιβλία, δοκίμια και παιδικά αναγνώσματα. Οι «Εκατόν είκοσι ημέρες των Σοδόμων» του Μαρκήσιου ντε Σαντ μόλις κυκλοφόρησαν από τις εκδόσεις Gutenberg.  Η Έμυ Ντούρου γράφει για τις μεγάλες περιπέτειες έκδοσης του διάσημου και προκλητικού έργου, αλλά και γιατί ο Μαρκήσιος ντε Σαντ ήταν πολλά περισσότερα από έναν ευγενή που επιθυμούσε να προκαλεί.  Το διαρκές παράδοξο του Κάφκα: Ο διαυγέστερος από τους σκοτεινούς συγγραφείς του 20οι αιώνα παραμένει επίκαιρος έναν αιώνα από το θάνατό του. Ο Ηρακλής Λογοθέτης γράφει για τα φαντάσματα που εξαπέλυσε ο Κάφκα στο λογοτεχνικό στερέωμα, τα οποία παραμένουν ασύλληπτα μέσα από την παρουσίαση των σημαντικότερων έργων του.   Έρωτες μέχρις εσχάτων: Κυκλοφόρησαν δύο μυθιστορηματικές προσεγγίσεις των αινιγματικών και περίπλοκων προσωπικοτήτων που αντλούν το υλικό τους από τη θυελλώδη και αυτοκαταστροφική σχέση της Άβα Γκάρντνερ και του Φρανκ Σινάτρα και από τoν έρωτα της Κοκό Σανέλ με ένα ναζί αξιωματικό, που παραλίγο να της κοστίσει τη ζωή μετά την απελευθέρωση του Παρισιού. Ο Οργουελ στις υπόγειες στοές της βόρειας Αγγλίας. Το βιβλίο που αποκάλυψε τις συνθήκες εργασίας των ανθρακωρύχων της βόρειας Αγγλίας, «Ο δρόμος για την Αποβάθρα του Γουίγκαν»  κυκλοφορεί σε λίγες μέρες από τις εκδόσεις Αίολος σε νέα μετάφραση. Ο Άγγλος συγγραφέας περιγράφει τι συνέβαινε πίσω από το βιομηχανικό θαύμα της χώρας του. Ο γιατρός και Πρόεδρος της SOS ΙΑΤΡΟΙ Γιώργος Θεοχαράκης, ο οποίος επιμελείται τη σειρά επιστημονικών συγγραμμάτων «Ιατρικές Σπουδές» που κυκλοφορεί από τις εκδόσεις Παπαζήση μιλάει στην Ειρήνη Δρίβα για τις αρετές που πρέπει να διαθέτει ένας γιατρός πέραν της άρτιας επιστημονικής γνώσης και γιατί η σχέση γιατρού-ασθενή παραμένει ο σπόρος της ιατρικής φροντίδας.  Το έργο της Ντόνα Ταρτ σαγηνεύει ακόμα και τους δύσκολους βιβλιόφιλους. Τα μόλις τρία μυθιστορήματά της που κυκλοφόρησαν μέσα σε τρεις δεκαετίες την κατέταξαν ανάμεσα στους σπουδαίους της γραφής. Ο Γιώργος-ίκαρος Μπαμπασάκης εξηγεί το γιατί. Μόλις κυκλοφόρησε ένα από τα σημαντικότερα βιβλία του αινιγματικού Γερμανού συγγραφέα Μπ. Τράβεν, ο οποίος για δεκαετίες κρατούσε την ταυτότητά του μυστική. Η Έμυ Νοτύρου διάβασε την «Εξέγερση των Κρεμασμένων», το πέμπτο βιβλίο από τον «Κύκλο της ζούγκλας», που αναφέρεται στην εκμετάλλευση των γηγενών του Μεξικού από τις εταιρείες υλοτομίας. "
    },
    {
        "title": "Τενερίφη: Χιλιάδες κάτοικοι διαδήλωσαν κατά του μαζικού τουρισμού - Documento",
        "body": "Χιλιάδες άνθρωποι διαδήλωσαν σήμερα στην Τενερίφη κατά του μαζικού τουρισμού, ζητώντας από τις αρχές του ισπανικού νησιού να προχωρήσουν σε προσωρινούς περιορισμούς στις αφίξεις τουριστών, για να ανακόψει την ραγδαία άνοδο των βραχυπρόθεσμων ενοικιάσεων θερινών κατοικιών και της κατασκευής ξενοδοχείων που αυξάνουν το κόστος στέγασης για τους κατοίκους. Κρατώντας πλακάτ που έγραφαν «Άνθρωποι ζουν εδώ» και «Δεν θέλουμε να δούμε το νησί μας να πεθάνει», διαδηλωτές καλούσαν για αλλαγές στην τουριστική βιομηχανία που αντιπροσωπεύει το 35% του ΑΕΠ στο αρχιπέλαγος των Καναρίων Νήσων. «Αυτό δεν είναι ένα μήνυμα κατά του τουρίστα, αλλά ενάντια σε ένα τουριστικό μοντέλο που δεν ωφελεί αυτή τη γη και πρέπει να αλλάξει», είπε ένας από τους διαδηλωτές στο Reuters κατά τη διάρκεια της πορείας στην πρωτεύουσα της Τενερίφης, Σάντα Κρουθ ντε Τενερίφε. Μικρότερες πορείες πραγματοποιήθηκαν σε άλλα μέρα στο νησιωτικό σύμπλεγμα και σε άλλες ισπανικές πόλεις. Όλες οργανώθηκαν από περίπου δώδεκα περιβαλλοντικές οργανώσεις ενόψει της περιόδου αιχμής των θερινών διακοπών. Οι οργανώσεις υποστηρίζουν ότι οι τοπικές αρχές θα πρέπει να περιορίσουν προσωρινά τον αριθμό των επισκεπτών για να μετριάσουν την πίεση στο περιβάλλον, τις υποδομές και το απόθεμα κατοικιών των νησιών και να περιορίσουν τις αγορές ακινήτων από ξένους. «Οι αρχές πρέπει να σταματήσουν αμέσως αυτό το διεφθαρμένο και καταστροφικό μοντέλο που εξαντλεί τους πόρους και κάνει την οικονομία πιο επισφαλή. Οι Κανάριοι Νήσοι έχουν όρια και η υπομονή των ανθρώπων επίσης», δήλωσε στο Reuters ο Αντόνιο Μπουλόν, ένας από τους διοργανωτές της διαδήλωσης. Το αρχιπέλαγος των 2,2 εκατομμυρίων κατοίκων επισκέφθηκαν σχεδόν 14 εκατομμύρια ξένοι τουρίστες το 2023, σε μια αύξηση 13% συγκριτικά με 2022, σύμφωνα με επίσημα στοιχεία. Οι τοπικές αρχές ανησυχούν για τις επιπτώσεις που έχει ο αυτός ο υπερτουρισμός στους κατοίκους. Ένα προσχέδιο νόμου που αναμένεται να ψηφιστεί φέτος, το οποίο αυστηροποιεί τους κανόνες για τις βραχυπρόθεσμες ενοικιάσεις, έρχεται μετά από διαμαρτυρίες των κατοίκων που δεν μπορούν να ανταπεξέλθουν οικονομικά στο κόστος στέγασης. Ο πρόεδρος των Καναρίων Νήσων Φερνάντο Κλαβίχο δήλωσε την Παρασκευή ότι αισθάνεται «περήφανος» που η περιοχή είναι ένας κορυφαίος ισπανικός τουριστικός προορισμός, αλλά αναγνώρισε ότι χρειάζονται περισσότεροι έλεγχοι καθώς ο κλάδος συνεχίζει να αναπτύσσεται. «Δεν μπορούμε να συνεχίσουμε να εθελοτυφλούμε. Αν συνεχίσουμε να αγνοούμε το πρόβλημα, τα ξενοδοχεία θα συνεχίσουν να ανοίγουν χωρίς κανέναν έλεγχο» είπε σε συνέντευξη Τύπου."
    },
    {
        "title": "ΠΟΥ: Η γρίπη μπορεί να είναι η επόμενη πανδημία - Documento",
        "body": "Διεθνής έρευνα, η οποία θα δημοσιευθεί το επόμενο Σαββατοκύριακο, αποκαλύπτει ότι το 57% των «ανώτερων» ειδικών σε θέματα ασθενειών πιστεύει ότι ένα στέλεχος του ιού της γρίπης θα είναι η αιτία της επόμενης παγκόσμιας επιδημίας θανατηφόρας μολυσματικής ασθένειας. Η πεποίθηση ότι η γρίπη αποτελεί τη μεγαλύτερη παγκόσμια απειλή για μια νέα πανδημία βασίζεται σε μακροχρόνιες έρευνες που δείχνουν ότι εξελίσσεται και μεταλλάσσεται συνεχώς, δήλωσε ο Σον Σαλμάντον- Γκραρσία του Πανεπιστημίου της Κολωνίας, ο οποίος διεξήγαγε τη μελέτη, σύμφωνα με τον Guardian. «Κάθε χειμώνα η γρίπη εμφανίζεται. Θα μπορούσατε να περιγράψετε αυτές τις εξάρσεις ως μικρές πανδημίες. Λίγο πολύ ελέγχονται επειδή τα διάφορα στελέχη που τις προκαλούν δεν είναι αρκετά λοιμώδη – αλλά αυτό δεν θα ισχύει απαραίτητα για πάντα». Λεπτομέρειες της έρευνας – με στοιχεία από 187 ανώτερους επιστήμονες – θα αποκαλυφθούν στο συνέδριο της Ευρωπαϊκής Εταιρείας Κλινικής Μικροβιολογίας και Λοιμωδών Νοσημάτων (ESCMID) στη Βαρκελώνη το επόμενο Σαββατοκύριακο. Η επόμενη πιο πιθανή αιτία μιας πανδημίας, μετά τη γρίπη, είναι ίσως ένας ιός – που έχει αποκληθεί Νόσος Χ – και είναι άγνωστος στην επιστήμη, σύμφωνα με το 21% των ειδικών που συμμετείχαν στη μελέτη. Παράλληλα, πιστεύουν ότι η επόμενη πανδημία θα προκληθεί από μικροοργανισμό που δεν έχει ακόμη ταυτοποιηθεί και που θα εμφανιστεί από το πουθενά, όπως έκανε ο ιός Sars-CoV-2, η αιτία του Covid-19, όταν άρχισε να μολύνει ανθρώπους το 2019. Ορισμένοι επιστήμονες εξακολουθούν να πιστεύουν ότι ο Sars-CoV-2 παραμένει απειλή, με το 15% των επιστημόνων που συμμετείχαν στη μελέτη να τον χαρακτηρίζουν ως την πιο πιθανή αιτία πανδημίας στο εγγύς μέλλον. Άλλοι θανατηφόροι μικροοργανισμοί – όπως οι ιοί Λασα, Νίπα, Έμπολα και Ζίκα – αξιολογήθηκαν ως σοβαρές παγκόσμιες απειλές μόνο από το 1% έως το 2% των ερωτηθέντων. Όπως σημειώνει ο Σαλμάντον- Γκραρσία , «η γρίπη παρέμεινε – σε πολύ μεγάλο βαθμό, η υπ’ αριθμόν ένα απειλή ως προς το ενδεχόμενο μιας πανδημίας στα μάτια της μεγάλης πλειοψηφίας των επιστημόνων του κόσμου». Σύμφωνα με το δημοσίευμα, την περασμένη εβδομάδα, ο Παγκόσμιος Οργανισμός Υγείας (ΠΟΥ) εξέφρασε φόβους για την ανησυχητική εξάπλωση του στελέχους H5N1 της γρίπης που προκαλεί εκατομμύρια κρούσματα γρίπης των πτηνών σε όλο τον κόσμο. Αυτό το ξέσπασμα ξεκίνησε το 2020 και οδήγησε στο θάνατο ή τη θανάτωση δεκάδων εκατομμυρίων πουλερικών και έχει εξαφανίσει εκατομμύρια άγρια πτηνά. Πιο πρόσφατα, ο ιός εξαπλώθηκε σε είδη θηλαστικών, συμπεριλαμβανομένων των οικόσιτων βοοειδών που έχουν μολυνθεί σε 12 πολιτείες των ΗΠΑ, αυξάνοντας τους φόβους για τους κινδύνους για τους ανθρώπους. Όσο περισσότερα είδη θηλαστικών μολύνει ο ιός, τόσο περισσότερες ευκαιρίες έχει να εξελιχθεί σε ένα στέλεχος που είναι επικίνδυνο για τον άνθρωπο, δήλωσε ο Ντάνιελ Γκόλτχιλ, από το Royal Veterinary College, στο Nature την περασμένη εβδομάδα."
    },
    {
        "title": "El Pais: «Οι μισές μεγάλες κινεζικές πόλεις βυθίζονται» - Documento",
        "body": "Στη Γαλλία, η Le Figaro γράφει: «Ο Ατάλ ανακοίνωσε τα μέτρα αντιμετώπισης της βίας ανηλίκων». Ο Γάλλος πρωθυπουργός Γκαμπριέλ Ατάλ παρουσίασε τους βασικούς άξονες και τα μέτρα, πάνω στα οποία θα κινηθεί η κυβερνητική πολιτική. Στη Liberation διαβάζουμε: «Ουκρανία: Κάλεσμα για βοήθεια». Οι Ουκρανοί, εξουθενωμένοι και με απόλυτη ανάγκη από πυρομαχικά, περιμένουν απεγνωσμένα πρόσθετη δυτική βοήθεια, ειδικά από το Κογκρέσο των ΗΠΑ. Στη Γερμανία, η Die Welt γράφει: «Σύνοδος G7: κυρίαρχο θέμα η στρατιωτική βοήθεια στην Ουκρανία». Οι υπουργοί Εξωτερικών της G7 συζητούν για ισχυρότερη υποστήριξη της χώρας στον τομέα της αντιαεροπορικής άμυνας. Η Tagesspiegel αναφέρει: «Συνελήφθησαν δύο άτομα για κατασκοπεία υπέρ της Ρωσίας». Κατηγορούνται ότι ετοίμαζαν δολιοφθορά στη γραμμή ανεφοδιασμού του ουκρανικού στρατού. Στις ΗΠΑ, η Washington Post έχει σήμερα τίτλο: «Δίκη Τραμπ: Ορκίστηκαν οι 12 ένορκοι για την υπόθεση της Στόρμι Ντάνιελς». Η πρώτη ποινική δίκη με κατηγορούμενο πρώην πρόεδρο των ΗΠΑ βρίσκεται πλέον ένα βήμα πριν από την έναρξή της, αφού επιλέχθηκε το σώμα των ενόρκων. Στη Wall Street Journal διαβάζουμε: «Tο Ισραήλ χτυπά το Ιράν ως αντίποινα». Εκρήξεις αναφέρθηκαν κοντά στην πόλη Ισφαχάν. Στη Βρετανία, ο Guardian γράφει: «Το σχέδιο εθνικοποίησης της Thames Water θα μπορούσε να μεταφέρει το μεγαλύτερο μέρος του χρέους των 15 δισεκατομμυρίων λιρών στο κράτος». Η εταιρεία που είναι υπεύθυνη για την παροχή νερού και την επεξεργασία λυμάτων στο μεγαλύτερο μέρος του Μεγάλου Λονδίνου, αν επανεθνικοποιηθεί, το μεγαλύτερο μέρος του χρέους της, ύψους 15,6 δισ. λιρών, θα μπορούσε να προστεθεί στο δημόσιο ταμείο. Στη Daily Telegraph διαβάζουμε «Ο Γουίλιαμ υπόσχεται ότι θα φροντίσει την Κέιτ». Ο μελλοντικός βασιλιάς της Βρετανίας εμφανίστηκε χαλαρός στην πρώτη του δημόσια εμφάνιση μετά την αποκάλυψη της διάγνωσης καρκίνου της συζύγου του. Στην Ιταλία, η Corriere della Sera αναφέρει: «H τραγωδία του θανάτου και της αγωνίας στη Γάζα». Ο Μπάιντεν ανακοινώνει νέες κυρώσεις κατά του Ιράν. Στην Ισπανία, η El Pais γράφει: «Οι μισές μεγάλες κινεζικές πόλεις βυθίζονται». Περίπου 300 εκατομμύρια Κινέζοι παρακολουθούν τη γη να βυθίζεται κάτω από τα πόδια τους."
    },
    {
        "title": "Τένις: Τελικός για τον Τσιτσιπά και στη Βαρκελώνη - Documento",
        "body": "Δεύτερο τελικό μέσα σε οχτώ μέρες θα παίξει ο Στέφανος Τσιτσιπάς. Μετά τον θρίαμβό του στο Μάστερς του Μόντε Κάρλο, ο Έλληνας τενίστας θα διεκδικήσει αύριο τον τίτλο στο 500άρι Όπεν της Βαρκελώνης, όπου μετράει δύο ήττες σε ισάριθμους τελικούς (2018, 2023). Ο Τσιτσιπάς νίκησε στον ημιτελικό τον Σέρβο Ντούσαν Λάγιοβιτς, μολονότι έχασε το πρώτο σετ: 5-7, 6-4, 6-2 , σε 2 ώρες και 9 λεπτά. Στη μάχη του τίτλου, θα αντιμετωπίσει το μεσημέρι της Κυριακής τον Κάσπερ Ρούουντ, τον οποίο νίκησε την περασμένη Κυριακή στον τελικό του Μόντε Κάρλο. O Noρβηγός νίκησε στον πρώτο ημιτελικό τον Αργεντινό Τόμας Ετσεβερί με 7-6, 6-4. Ο φορμαρισμένος Τσιτσιπάς μετράει πλέον 10 συνεχόμενες νίκες σε χωμάτινη επιφάνεια και ελπίζει να αναρριχηθεί στο νούμερο 6 της παγκόσμιας κατάταξης, εφ’ όσον φύγει από τη Βαρκελώνη με το τρόπαιο."
    },
    {
        "title": "Ο Μητσοτάκης και το κέντρο (του) - Documento",
        "body": "Στο προεκλογικό σύµπαν ο Κυριάκος Μητσοτάκης εκτελεί δύο περιστροφές: µία γύρω από αυτό που αποκαλείται πολιτικό κέντρο και ταυτόχρονα µία γύρω από τον εαυτό του. Το κέντρο αποτελεί για τον πρωθυπουργό τον ζωτικό χώρο από όπου έχει αντλήσει στελέχη (σηµιτικοί νεωτεριστές του δηµοσιογραφικού χώρου και του πάλαι ποτέ ΠΑΣΟΚ), ψηφοφόρους και πολιτική επιχειρηµατολογία ώστε να είναι συµβατός µε τον µέσο νοικοκύρη που ονειρεύεται µια χώρα η οποία θα τον εξαιρεί ευνοϊκά την ώρα που πατάσσει όλους τους άλλους. Στην άλλη του περιστροφή, γύρω από τον εαυτό του, ο Μητσοτάκης προσπαθεί να βρει τον τρόπο ώστε να σαγηνεύσει επικοινωνιακά – σκηνοθετικά και να κερδίσει τις εντυπώσεις. Ο Σταν Γκρίνµπεργκ φτάνει σύµφωνα µε πληροφορίες αυτή την εβδοµάδα στην Ελλάδα για να συµµορφώσει τον πελάτη του και να ανακόψει, όπως ελπίζει, την κατάρρευση. Διαβάστε επίσης – ΣΥΡΙΖΑ: «Η κυβέρνηση προχωρά σε μυστική διπλωματία στην Ουκρανία – Να ενημερώσει τη Βουλή» Τίποτε όµως δεν είναι όπως παλιά. Ο Μητσοτάκης βρίσκεται σε περιστροφικό vertigo και είναι σε στάδιο που κάθε δήλωση χρησιµοποιείται σε βάρος του. Στα ποιοτικά στοιχεία που αποκαλύπτονται στις δηµοσκοπήσεις το ακροδεξιό ακροατήριο του Κυριάκου, αυτό που δηµιούργησε µε όπλα το µεταναστευτικό, την ασφάλεια και την «προδοτική στάση του Τσίπρα στις Πρέσπες», τον έχει εγκαταλείψει. Αδωνης Γεωργιάδης και Μάκης Βορίδης, οι οποίοι υπήρξαν πολιορκητικοί κριοί για τον χώρο δεξιότερα της Ν∆, ούτε θέλουν αλλά ούτε και µπορούν να παίξουν τον γνωστό ρόλο. Στη βόρεια Ελλάδα, όπου η Ν∆ πέφτει γύρω στο 25%, ο Κυριάκος Βελόπουλος, µε ή χωρίς κηραλοιφές, ζει το θαύµα να εµφανίζεται ως τρίτο κόµµα. Η δε Αφροδίτη Λατινοπούλου παίρνει την ακροδεξιά εκδίκησή της από τον Μητσοτάκη που την απέπεµψε το 2022, ξεπερνώντας το 2% στη βόρεια Ελλάδα. Διαβάστε επίσης – Ο Γιώργος Αυτιάς… δίνει εντολές στο Μαξίμου Τα πολιτικά τέρατα που δηµιούργησε ο Μητσοτάκης µε την ακροδεξιά του ατζέντα τρώνε τα ποσοστά του ενώ τον εµφανίζουν και αναξιόπιστο εθνικοπατριωτικά. Ταυτόχρονα, ένα άλλο κοµµάτι της Ν∆ είναι θορυβηµένο και του αποδίδει προσωπικά την ευθύνη για όσα γίνονται και δεν γίνονται στη χώρα. Είναι πραγµατικά εντυπωσιακό ότι το 80% από εκείνους που έχουν ρωτηθεί στις δηµοσκοπήσεις θεωρεί ότι τα πράγµατα πάνε από το κακό στο χειρότερο στην ασφάλεια και στο θέµα της ακρίβειας. Μεγάλη πλειοψηφία επίσης (71%) συµφωνεί ότι οι χειρισµοί διαλεύκανσης της τραγωδίας στα Τέµπη είναι προβληµατικοί. Στον πρωθυπουργικό ίλιγγο των πολιτικών περιστροφών οι καλά γνωρίζοντες όσα συµβαίνουν στο Μαξίµου προσθέτουν την πλήρη έλλειψη συντονισµού και συνεννόησης. Η συγκεκριµένη αδυναµία προκαλεί ανασφάλεια στον Μητσοτάκη, ο οποίος δεν µπορεί να διαχειριστεί τα συµφέροντα που τον ανέδειξαν στην εξουσία και υποκύπτει στη σεναριολογία (όλοι θέλουν να τον ρίξουν) και την καχυποψία. «Αν συνεχιστεί έτσι το πράγµα» σχολιάζει ένας από τους απογοητευµένους από την εξέλιξη των πραγµάτων κυβερνητικούς, «ο Μητσοτάκης θα καταλήξει στην είσοδο του Μαξίµου να ελέγχει τα καρτελάκια όσων µπαίνουν και βγαίνουν στο Μέγαρο». Απέναντι στη δυσαρέσκεια που καταγράφεται πλέον, ο Μητσοτάκης επενδύει (και θα το κάνει στον µέγιστο βαθµό επικοινωνιακά) στο επιχείρηµα ότι δεν υπάρχει αντίπαλος. Ο µεγάλος αντίπαλος αυτήν τη στιγµή δεν είναι κάποιο κόµµα της αντιπολίτευσης, αλλά η κοινωνική αντιπολίτευση η οποία έχει αναπτυχθεί. Ακόµη και αν αυτή η κοινωνική αντιπολίτευση δεν βρει κοµµατικό αποκούµπι, είναι πολύ πιθανό να λειτουργήσει εµπειρικά και οργισµένα τιµωρώντας αυτόν που αναµφίβολα φταίει. Καµία κυβέρνηση δεν έπεσε επειδή κάποια ισχυρή πλειοψηφία συµφώνησε µε πλήρη πολιτική συνείδηση για το πρόγραµµα κάποιου κόµµατος το οποίο επέλεξε. Η επιλογή στην κάλπη τις περισσότερες φορές είναι αποτέλεσµα πολλών παραγόντων, τους οποίους όµως πάντα διογκώνει η δυσαρέσκεια. Το κέντρο δεν µπορεί να είναι τροφοδότης του Μητσοτάκη αφού έχει γκρεµιστεί ο πυλώνας του πολιτικού αφηγήµατος µε το οποίο το προσέγγιζε. Ενα κοµµάτι του αναµφίβολα ταυτίζεται πλέον µε τον Κυριάκο θεωρώντας τον εγγυητή του αδιατάρακτου προσωπικού βολέµατος, αλλά υπάρχει κι αυτό που ενοχλείται από την αλαζονεία και το εξόφθαλµο ψέµα. Οσοι παρακολουθούν αυτά που συµβαίνουν µε το έγκληµα στα Τέµπη και τη συγκάλυψη έρχονται αντιµέτωποι µε µια µάχη που δίνεται χωρίς ιδιοτέλεια από ανθρώπους που έχασαν τους συγγενείς τους. ∆εν πρόκειται για υπόθεση που επιδέχεται ερµηνείες σαν να ήταν πρόβληµα οικονοµίας ή εξωτερικής πολιτικής. Εδώ τα κουκιά είναι µετρηµένα και οι ευθύνες ξεκάθαρες. ∆εν θέλει κανένας να πλουτίσει ή να υπερασπίσει κάποια ιδεοληψία του. Οι άνθρωποι αυτοί θέλουν δικαιοσύνη και παλεύοντας για το δίκιο στη δική τους υπόθεση αποκαλύπτουν ότι δεν υπάρχει πουθενά δικαιοσύνη. Ετσι η κοινωνία µοιράζεται µεν το δράµα τους, διαµορφώνει όµως ταυτόχρονα και συνείδηση που –ακόµη και αν δεν υπάρχει πρόθεση– δίνει την πολιτική διάσταση στα πράγµατα. Το αβίαστο συµπέρασµα είναι ότι δεν πληρώνει κανένας για τα εγκλήµατα, η ∆ικαιοσύνη είναι ελεγχόµενη και η κυβέρνηση βρίσκεται στο κέντρο αυτού του προβλήµατος. Το ακόµη χειρότερο για τον Κυριάκο είναι ότι όσα συµβαίνουν µε τα Τέµπη δηµιουργούν µια κατάσταση που µοιραία επαναφέρει κι άλλες πλευρές της διακυβέρνησης από τη «Μητσοτάκης ΑΕ» οι οποίες «δεν απασχολούσαν τον κόσµο» κατά τις δηµοσκοπήσεις. Τα Τέµπη εν ολίγοις είναι ο καταλύτης αλήθειας και συνείδησης µε τον οποίο δίνεται απάντηση στο ερώτηµα «τι κυβέρνηση µας κυβερνά;». Στα µειονεκτήµατα της εκλογικής µάχης για τη Ν∆ και τον αρχηγό της πρέπει να συνυπολογίσουµε ότι δεν µπορεί να κινηθεί µε βάση το αντιΣΥΡΙΖΑ µέτωπο. Ο κατασκευασµένος συνήθης ύποπτος για όλα «Αλέξης Τσίπρας» δεν υπάρχει στο εκλογικό προσκήνιο ώστε να τον ενοχοποιήσουν κατά τη γνωστή τους τακτική. Οι όροι αντιπαράθεσης είναι εντελώς διαφορετικοί. Το κοµµάτι του ΣΥΡΙΖΑ το οποίο έπαιξε αρκετές φορές τον ρόλο αναχώµατος στο να υπάρξει εξωστρεφής και γειωµένη πολιτική από το κόµµα έχει αποχωρήσει και περιορίζεται σε πολιτικές κοινοτοπίες. Οσο πηγαίνουµε προς τις εκλογές απλώς θα επιτίθεται στον ΣΥΡΙΖΑ για να βρίσκει θέση στα τηλεοπτικά πάνελ. Ο Στέφανος Κασσελάκης, στον οποίο αποδίδεται ότι του λείπει η βαριά πολιτική συγκρότηση, φαίνεται ότι δεν χάνει παρότι το κόµµα έχει υποστεί διάσπαση και περίοδο ανωµαλίας. Αντιθέτως, σε µια πρωτόγνωρη για τον ΣΥΡΙΖΑ επικοινωνιακή πολιτική ο νυν αρχηγός του καίει προκαταβολικά όσα θεωρεί ότι µπορεί να χρησιµοποιηθούν εναντίον του (σπίτι στο Κολωνάκι, επιχειρήσεις, γνώσεις για την πολιτική) και απαιτεί απαντήσεις από αυτούς που οφείλουν αλλά δεν δίνουν (πόθεν έσχες Μητσοτάκη, χειραγώγηση της ∆ικαιοσύνης, συγκάλυψη εγκληµάτων). Η πολιτική και πολύ περισσότερο οι εκλογές είναι διαδικασίες που τα εύσηµα δεν τα αποδίδει ο καθένας στον εαυτό του, τοποθετώντας τον στον θρόνο της υψηλής θεωρίας ή της καθαγιασµένης πρόθεσης, αλλά του τα αποδίδουν αυτοί οι οποίοι πείθονται και τελικώς τον ψηφίζουν. Επιπλέον, η πολιτική πρέπει να έχει την ιδιότητα να αρπάζεται από την ευκαιρία, αλλά και να επιβραβεύει αυτούς που τη δηµιουργούν. Περιµένοντας να ωριµάσει το φρούτο, µπορεί να έχει σαπίσει το δέντρο."
    },
    {
        "title": "Διεθνής Διάκριση για το Ελληνικό Θέατρο: Πρεμιέρα στη Νέα Υόρκη κάνει η νέα παράσταση της Ιόλης Ανδρεάδη - Documento",
        "body": "Μετά τη μεγάλη επιτυχία και το τριπλό sold out του πρότζεκτ «The Artaud Diptych» την περασμένη άνοιξη στο THE TANK THEATER της Νέας Υόρκης, η διεθνής Ελληνίδα σκηνοθέτις Ιόλη Ανδρεάδη επιστρέφει με νέα παράσταση τον προσεχή Μάιο στο φημισμένο θέατρο του Μανχάταν, σκηνοθετώντας για πέμπτη συνεχή σεζόν στη σημαντικότερη θεατρική πόλη του κόσμου. «The Cenci Family» ονομάζεται η παράσταση η οποία εντάσσεται στο φετινό πλούσιο ρεπερτόριο του THE TANK THEATER και παρουσιάζεται στο νεοϋρκέζικο κοινό με αγγλικούς υπέρτιτλους, στην Κεντρική Σκηνή του θεάτρου στις 2, 3 και 4 Μαΐου. Ένα νέο ελληνικό θεατρικό έργο, γραμμένο το 2015 από την Ιόλη Ανδρεάδη και τον Άρη Ασπρούλη, εμπνευσμένο από το ρηξικέλευθο πνεύμα του Αντονέν Αρτώ και την πραγματική ιστορία της πρώτης γυναίκας που τσάκισε την πατριαρχία και δολοφονήθηκε για αυτό. Το έργο πρωτοπαρουσιάστηκε στο Ίδρυμα Μιχάλης Κακογιάννης το 2015 και στο Υπόγειο του Θεάτρου Τέχνης το 2022, αποσπώντας εξαιρετικές κριτικές. Στο νέο αυτό ανέβασμα που δημιουργήθηκε αποκλειστικά για το THE TANK THEATER το εξαιρετικό καστ αποτελούν η Κωνσταντίνα Τάκαλου, η Ιφιγένεια Καραμήτρου και ο Θάνος Κόνιαρης. Η παράσταση, την οποία έχουν ήδη υποδεχθεί με ιδιαίτερη θέρμητα αμερικάνικα MME, πραγματοποιείται με την ευγενική χορηγία του Κοινωφελούς Ιδρύματος Γεωργίου και Βικτωρίας Καρέλια και υπό την αιγίδα του Γενικού Προξενείου της Ελλάδας στη Νέα Υόρκη. Η πλοκή Ρώμη, 1599. Ο Κόμης Τσέντσι είναι ο πλουσιότερος άντρας της εποχής. Είναι έξυπνος, ασεβής και κυνικός. Είρωνας και σκωπτικός. Οι φήμες για εκείνον οργιάζουν. Λέγεται, πως οι φρίκες του δεν έχουν προηγούμενο και πως οι ορέξεις του, παρά την ηλικία του, δεν γνώρισαν ακόμη το μέτρο.  Ένα βράδυ, ο Τσέντσι δέχεται μια απρόσμενη επίσκεψη. Στο Μέγαρό του καταφτάνει ο απεσταλμένος διαπραγματευτής του Πάπα, Σινιόρ Καμίλο. Ο Κόμης δυσκολεύεται να βρει το καλό στις προθέσεις του απρόσκλητου επισκέπτη και η βροχή που τον συνοδεύει δεν μοιάζει με αγαθό οιωνό.  Ο Σινιόρ Καμίλο, συμβουλεύει τον Τσέντσι, πως αν επιθυμεί να παραμείνουν άγνωστα τα μέχρι τώρα εγκλήματά του, οφείλει άμεσα να παραχωρήσει στο Βατικανό το ένα τρίτο της περιουσίας του. Ο γέρο-Τσέντσι, παρά τις αντιρρήσεις του, έκπληκτος από την πρόταση της Ιεράς Εξέτασης να φιμωθεί με τον ίδιο του τον χρυσό, αποφασίζει να συνθηκολογήσει.  Στο όνομα, όμως, αυτής της συνθηκολόγησης -και αφού το χρυσάφι που παραχωρεί μοιάζει αρκετό για μερικά εγκλήματα ακόμα- σχεδιάζει το ανομολόγητο: ένα τεράστιο όργιο, όπου θα σκοτώσει τους δυο του γιους και θα σπιλώσει την τιμή της μονάκριβης κόρης του, της Βεατρίκης. Η ατιμασμένη κόρη του είναι και η μόνη σε ολόκληρη τη Ρώμη που έχει το θάρρος να τον εκδικηθεί για τα ανομήματά του. Η πατριαρχεία, όμως, είναι μια εξουσία χωρίς δικαιοσύνη και επιστρέφεται σ’ όποιον την πολεμά. Το ικρίωμα που την περιμένει είναι ζεστό. Και η ιστορία είναι πραγματική. Λίγα λόγια για το έργο Η «Οικογένεια Τσέντσι» γράφτηκε την άνοιξη του 2015 από την Ιόλη Ανδρεάδη και τον Άρη Ασπρούλη. Είναι ένα νέο θεατρικό έργο που εμπνέεται από την πραγματική ιστορία της οικογένειας Τσέντσι, τους «Τσέντσι» του Αντωνέν Αρτώ και το ομώνυμο χρονογράφημα του Σταντάλ.  Το έργο αποπειράται να παρουσιάσει ένα γεγονός του 16ου αιώνα στο σήμερα, με έναν τρόπο διαμεσολαβημένο και χωροταξικά περιορισμένο, τοποθετώντας τους ήρωες εγκλωβισμένους σε μια ιδεατή βιτρίνα, η οποία τους προσδίδει κύρος, αλλά τους αφαιρεί κάθε διέξοδο φυγής. Οι Τσέντσι (Les Cenci) του Αρτώ αποτέλεσαν έργο-ορόσημο για το λεγόμενο «Θέατρο της Σκληρότητας» και το κείμενό του θεωρήθηκε υψηλής δραματουργικής δύναμης και μεγάλης επιρροής σε πολλαπλά πεδία και κινήματα των τεχνών του 20ου αιώνα.  Στο πρώτο ανέβασμα του έργου, το οποίο πραγματοποιήθηκε από τον Αρτώ στις 7 Μαΐου του 1935, η παράσταση κρίθηκε ως αποτυχία από κοινό και κριτικούς κι έμεινε στην σκηνή μόνο για 17 βράδια. Τον ρόλο του Κόμητα Τσέντσι ερμήνευε ο ίδιος ο Αρτώ, ο οποίος μετά την οικονομική καταστροφή του εγχειρήματος απογοητεύτηκε τόσο που αποφάσισε πως δε θα ξανασκηνοθετήσει για το θέατρο ποτέ. Τα πάθη της οικογένειας των Τσέντσι, τα φρικαλέα εγκλήματα του Κόμη Τσέντσι και η γενναία και τραγική αυτοθυσία της 16χρονης Βεατρίκης, αποτέλεσαν πηγή έμπνευσης για κορυφαίους ποιητές, στοχαστές και ζωγράφους όπως ο Σέλλεϋ, ο Σταντάλ, ο Μοράβια, ο Αρτώ και η Αρτεμισία Τζεντιλέσκι. Η «Οικογένεια Τσέντσι» αποτελεί μέρος της τριλογίας θεατρικών έργων των συγγραφέων Ιόλης Ανδρεάδη και Άρη Ασπρούλη με τίτλο «The Artaud Trilogy», τα οποία εμπνέονται από τη σκέψη, τη ζωή, το έργο και την προσωπικότητα του σπουδαίου καλλιτέχνη, μεταρρυθμιστή και διανοητή, με την ελληνική καταγωγή, Αντονέν Αρτώ.  Το έργο πρωτοπαρουσιάστηκε στο Ίδρυμα Μιχάλης Κακογιάννης το 2015 και ύστερα στο Υπόγειο του Θεάτρου Τέχνης το 2022, αποσπώντας εξαιρετικές κριτικές. Κυκλοφορεί στα βιβλιοπωλεία από την Κάπα Εκδοτική σε πρόλογο της ποιήτριας Γλυκερίας Μπασδέκη. Το ανέβασμα της παράστασης στη Νέα Υόρκη πραγματοποιείται με την ευγενική χορηγία του Κοινωφελούς Ιδρύματος Γεωργίου και Βικτωρίας Καρέλια και υπό την αιγίδα του Γενικού Προξενείου της Ελλάδας στη Νέα Υόρκη.  Πρωτότυπα • 2015 & 2022 & 2023 & 2024– «Artaud / Van Gogh» (Θέατρο Τέχνης & Θέατρο Σημείο & The Tank Theater – New York & International Monodrama Festival, Sofia, Bougaria) • 2015 & 2022 – «Οικογένεια Τσέντσι» (Ίδρυμα Μιχάλης Κακογιάννης & Θέατρο Τέχνης) • 2016 – «210.000 οκάδες βαμβακιού. Μια παράσταση στο αρχείο» (Ιστορικό Αρχείο ΠΙΟΠ) • 2016 – «Young Lear» (Φεστιβάλ Αθηνών Επιδαύρου, Πειραιώς 260) • 2019 – «Στη μνήμη ενός μικρού παιδιού» (Άσυλο Ανιάτων, Αθήνα & Jubilee Theater – University of Roehampton – London UK) • 2021 & 2022 – «Φιλική Εταιρεία. Η Αδελφότητα πίσω από την Επανάσταση» (Μουσεία ΠΙΟΠ & The Tank Theater – New York) • 2022 & 2023 & 2024 – «Κόκκαλο» (Θέατρο Τέχνης & Θέατρο Σημείο & The Tank Theater – New York & International Monodrama Festival, Sofia, Boulgaria ) Διασκευές • 2017 – «Ένας άνθρωπος επιστρέφει στην πατρίδα του πιστεύοντας ότι θα τον σκοτώσουν και τον σκοτώνουν» – μια τελετουργική διασκευή για δύο πρόσωπα πάνω στο “Murder in the Cathedral” του T.S. Eliot σε μετάφραση Γιώργου Σεφέρη (Θέατρο Τέχνης) • 2017-2019 – «Όλα αυτά τα υπέροχα πράγματα» των Duncan McMillan και Jonny Donahoe (Θέατρο του Νέου Κόσμου & The Hellenic Center – London) • 2017-2019 – «Ίων» του Ευριπίδη (Φεστιβάλ Φιλίππων, Ακρόπολη, Δελφοί & The Tank Theater – New York) • 2018 – «Μισάνθωπος» του Μολιέρου (Σύγχρονο Θέατρο, Αθήνα) • 2019-2020 – «Πόλεμος και Ειρήνη» του Λ. Τολστόι (Δημοτικό Θέατρο Πειραιά) • 2020 – «Περηφάνια και Προκατάληψη» της Τζέην Ώστεν (Θέατρο Αλκυονίς) • 2020 & 2022 & 2023 – «Ελένη» του Ευριπίδη (Φεστιβάλ Φιλίππων & Θέατρο Ροές & Plovdiv Drama Theatre – Bulgaria)"
    },
    {
        "title": "Εκτός τα κόµµατα, εντός η αγορά - Documento",
        "body": "∆εν εκπλήσσει κανέναν ότι οι κυβερνητικοί επιτελείς θέλουν να επιβάλουν κατάσταση… οξυζενέ µουσείου στα πανεπιστήµια, µε φιµωµένες αντιφρονούσες φωνές. Οµως αξίζει να ορθώσουν το πολιτικό τους ανάστηµα πανεπιστηµιακοί δάσκαλοι, φοιτητές, φορείς απέναντι στην όψιµη τακτική διοικήσεων ΑΕΙ να µη δίνουν άδεια για πολιτιστικές/πολιτικές εκδηλώσεις σε πανεπιστηµιακούς χώρους, όπως έγινε πρόσφατα µε το νεολαιίστικο φεστιβάλ Αναιρέσεις και οι οργανώσεις της ΑΝΤΑΡΣΥΑ καταγγέλλουν την άρνηση του Γεωπονικού Πανεπιστηµίου και άλλων ιδρυµάτων να το φιλοξενήσουν. Προφανώς ξεπερνά τα όρια µιας κοµµατικής νεολαίας, αγγίζει ευρύτερα αποκλεισµούς για «τους εκτός» του κυρίαρχου κοινού πολιτικού παρονοµαστή. Εννοείται ότι εταιρείες και επιχειρηµατικοί όµιλοι όχι µόνο γίνονται δεκτοί για εκδηλώσεις στο «προαύλιο» των ΑΕΙ αλλά και στις «αίθουσες» για να διδάξουν µε γνωστικό αντικείµενο το «ευαγγέλιο της καπιταλιστικής αγοράς»… Παν. Μπ. Διαβάστε επίσης:  Υπόθεση Κωστή Μανιουδάκη: «Να υπάρξει δικαιοσύνη για τη δολοφονία του», λέει ο γιος του στο documentonews.gr (Video) Ο Μητσοτάκης χάρισε το Embraer στην Κύπρο και τους έγινε πονοκέφαλος! Νίσυρος: Νέα στοιχεία για το δράμα του 10χρονου – Στο πλευρό του πατέρα που απειλείται με απέλαση οι κάτοικοι (Video) Πολάκης σε Άδωνη για το URSOFALK: Λύσε το θέμα και άσε τα ντιλαρίσματα Ιεράπετρα: Πώς ο θάνατος του 65χρονου Γερμανού «μετατράπηκε» σε ανθρωποκτονία – Στον ανακριτή ο 45χρονος"
    },
    {
        "title": "Με σημαντικές συμμετοχές το Παγκόσμιο Συνέδριο Συγκολλήσεων IIW2024, στην χώρα μας - Documento",
        "body": "Στις 07 Ιουλίου 2024 είναι η επίσημη έναρξη του Παγκοσμίου Συνεδρίου Συγκολλήσεων στην Ρόδο, διάρκειας μιας εβδομάδας, έως τις 12 Ιουλίου 2024. Μια μεγάλη διάκριση για την Χώρα μας, η ανάληψη της διοργάνωσης της Γενικής Συνέλευσης του Διεθνούς Οργανισμού Συγκολλήσεων / International Institute of Welding [IIW], ήδη από το έτος 2021, βρίσκεται πλέον σε φάση τελικής υλοποίησης. https://www.iiw2024.com/ Διεθνείς συμμετοχές, Εθνικές συμμετοχές σημαντικών Ελληνικών εταιρειών, Σπόνσορες και στις 3 κατηγορίες συμμετοχής, σημαντικοί Διεθνείς εκθέτες που έχουν δηλώσει συμμετοχή έως και σήμερα, 1500 – 1700 σύνεδροι, η αφρόκρεμα της Διεθνούς κατασκευαστικής βιομηχανίας μετάλλων, δημιουργούν ήδη ένα κλίμα εξαιρετικής αισιοδοξίας για το εγχείρημα IIW2024 στην Ρόδο τον Ιούλιο. Ιστορικό της Διοργάνωσης.  Να σημειωθεί ότι με συντριπτική πλειοψηφία η Χώρα μας, μεταξύ άλλων σημαντικών υποψηφίων Χωρών, στην Γενική Συνέλευση των 55 Χωρών του Οργανισμού που έχουν δικαίωμα ψήφου (προηγμένων βιομηχανικά Χωρών), ανέλαβε για Πρώτη Φορά στην ιστορία της, την διοργάνωση του επιστημονικού, ακαδημαϊκού, τεχνικού και επιχειρηματικού Συνεδρίου αναφορικά με τις Μεταλλικές Κατασκευές και τις Συγκολλήσεις, που γίνεται στο περιθώριο της Ετήσιας Γενικής Συνέλευσης του Διεθνούς Οργανισμού IIW, στην Ρόδο από τις 07-12 Ιουλίου 2024. Το Πρόγραμμα του Συνεδρίου IIW2024, https://www.iiw2024.com/ , και οι παροχές στους συνέδρους. Πρόσβαση σε όλες τις Επιστημονικές, Τεχνικές επιτροπές, Συναντήσεις , Παρουσιάσεις, καθώς και το Διεθνές Συνέδριο –  όπως αναλύονται παρακάτω. Πρόσβαση στην έκθεση της διοργάνωσης, τσάντα συνεδρίου, proceeding όλων των επιστημονικών και τεχνικών επιτροπών καθώς και δημοσιεύσεις εργασιών με τη μορφή e-book. Όλα τα διαλείμματα καφέ (πρωί και απόγευμα), είσοδο στα κοινωνικά δρώμενα της διοργάνωσης (αναλύονται παρακάτω), φαγητού και κοινωνικών εκδηλώσεων. Εκπτωτικά κουπόνια σε συνεργαζόμενα εμπορικά μαγαζιά της περιοχής. Εξειδικευμένες Παροχές ανά ημέρα:       Τι σημαίνει για την Χώρα μας η διοργάνωση «IIW 2024» τον Ιούλιο στην Ρόδο. Ταυτόχρονα, και το Κυπριακό Ινστιτούτο Συγκολλήσεων αποκτά θέση στον χάρτη της Διεθνούς Ελίτ του τομέα των συγκολλήσεων. Να σημειωθεί ότι προγραμματίζεται να συνδυαστεί με την έναρξη του Διεθνούς Συνεδρίου, και η παρουσίαση του Εγχειριδίου Διεθνών Μηχανικών Συγκόλλησης, (International Welding Engineer Handbook), 4 τόμων & 3.000 σελίδων στην Αγγλική γλώσσα, το οποίο θα πωλείται στην Amazon, διεθνοποιώντας με αυτό τον τρόπο την παρουσία μας στις Διεθνείς αγορές. Η συμμετοχή του Φυσικού Προσώπου στη διοργάνωση, ανέρχεται σε 1.090 €. Επικοινωνία: +30 211 10 23 901 # +30 210 55 42 609\nEmail: info@iiw2024.com  # info@wgi.gr"
    },
    {
        "title": "Νέες ταινίες: Ο βαθύς τρόμος στα «Στοιχειωμένα νερά» - Documento",
        "body": "Το θρίλερ «Στοιχειωμένα νερά» με πρωταγωνίστρια την Κέρι Κόντον (υποψήφια για όσκαρ με «Τα πνεύματα του Ινισέριν») βασίζεται στη μικρού μήκους ταινία του 2014 «Night Swim» των Ροντ Μπλάκχερστ και Μπρους ΜακΓκουάιαρ. Θρίλερ αμερικανικής παραγωγής 2023 (98)\nΣκηνοθεσία: Μπρους ΜακΓκουάιαρ Πρωταγωνιστούν: Γουάιατ Ράσελ, Κέρι Κόντον, Αμελί Χεφερί, Γκάβιν Γουόρεν  Πρώην πρωτοκλασάτος παίκτης του μπέιζμπολ που πάσχει από εκφυλιστική νόσο, μετακομίζει οικογενειακώς σε ειδυλλιακή κατοικία στα προάστια της λίμνης που βρίσκεται στην κομητεία Έσεξ. Η μεγάλη πισίνα που «κρύβεται» πίσω από το σπίτι, αποτελεί το κατάλληλο μέρος για να μπορέσει η τετραμελής οικογένεια να βρει λίγες στιγμές ξενοιασιάς και χαλάρωσης. Κι ενώ οι κατεστραμμένοι ιστοί του καταπονημένου κορμιού του πρώην αθλητή «αναγεννιούνται» με ασύλληπτα γοργούς ρυθμούς κάποια παράξενα φαινόμενα δοκιμάζουν τις αντοχές των δύο παιδιών.  Το 2014 το δίδυμο των άγνωστων Ροντ Μπλάκχερστ και Μπρους ΜακΓκουάιαρ υπέγραψε ένα θρίλερ μικρού μήκους διάρκειας μόλις 4 λεπτών με τίτλο «Night Swim». Σε αυτό μια γυναίκα απολαμβάνει το μπάνιο στην οικιακή πισίνα της ώσπου αντιλαμβάνεται ότι δεν είναι μόνη της εκεί όπως πίστευε αρχικά. Το φιλμάκι απέκτησε απόκτησε μεγάλη φήμη στους κύκλους των φαν του τρόμου και το 2018 ο πολύς Τζέιμς Γουάν («Το κάλεσμα», «Παγιδευμένη ψυχή», «Άναμπελ») αγόρασε τα δικαιώματα του με την προοπτική να το γυρίσει κάποια στιγμή σε ταινία μεγάλου μήκους. Τελικά έκρινε πως δεν υπήρχε καλύτερος να σκηνοθετήσει το νέο πρότζεκτ από το δίδυμο των δημιουργών του κι άναψε το πράσινο φως στη σεναριακή διασκευή από τους Μπλάκχερστ και ΜακΓκουάιαρ, με τον δεύτερος να κρατά το σκηνοθετικό τιμόνι. Το αποτέλεσμα δικαιώνει τον Γουάν πέρα ως πέρα καθώς το νέο «Night swim» δεν είναι μόνο μια βελτιωμένη βερσιόν της αρχικής ταινίας αλλά ένα εμφατικό, καλοφτιαγμένο και μελετημένο πέρα ως πέρα ατμοσφαιρικό θρίλερ που δεν γίνεται ποτέ προβλέψιμο ή ρουτινιάρικο. Ακόμη κι όταν στην κορύφωση της ιστορίας κάποια κλισέ δεν μπορούν να αποφευχθούν, το όλο θέμα της δοκιμασίας της συνοχής μιας τυπικής αμερικανικής οικογένειας – με το μπέιζμπολ να είναι ο συνδετικός κρίκος μεταξύ των μελών της αλλά κι ένα άδικο μέτρο σύγκρισης για τον μικρό Έλιοτ που δεν «κατέχει» το σπορ- και η σύνδεση του μεταφυσικού τρόμου με τα ρεαλιστικά στεγανά της υπόθεσης, προσφέρουν μερικές θαυμάσιες κι απρόσμενες σκηνές τρόμου που θα σας κάνουν να νιώθετε άβολα στο κάθισμα σας. Τα «Στοιχειωμένα νερά» διαθέτουν άγρια γοητεία και δυνατές ανατριχίλες που αναδύονται από τις εσχατιές ενός απειλητικού ζόφου (που έχει ως αφετηρία τη σχέση του πολιτισμένου ανθρώπου με τη φύση και τις αρχαϊκές δοξασίες που την επισημοποιούν στο πέρασμα των αιώνων) μέσω μιας εμπνευσμένης και αποτελεσματικής σκηνοθεσίας που αξιοποιεί πέρα ως πέρα τις δυνατότητες- και φυσικά τους αλληγορικούς συμβολισμούς- του υγρού στοιχείου. Δραματική πολωνικής παραγωγής 2023 (114)\nΣκηνοθεσία: Ντορότα Κομπιέλα, Χιού Βέλχμαν Πρωταγωνιστούν: Καμίλα Ουρζεντόφσκα, Ρόμπερτ Γκουλάτζικ, Μιροσλάβ Μπάκα, Σόνια Μιετιελίκα  Στην Πολωνία των αρχών του 20ου αιώνα, μια νεαρή χωριατοπούλα αναγκάζεται να παντρευτεί ένα μεγαλύτερό της πλούσιο αγρότη, παρά τον έρωτά της για τον γιο του.  Το σκηνοθετικό δίδυμο που μας είχε χαρίσει το 2017 το «Loving Vincent» με θέμα τις τελευταίες μέρες του Βίνσεντ Βαν Γκογκ ακολουθεί την ίδια, πιστή συνταγή ενός διαφορετικού animation. Η επιχρωματισμένη δράση με τις ζωγραφιές που αντικαθιστούν τους αυθεντικούς ηθοποιούς, προσφέρουν ακόμη μια οπτικά συναρπαστική ταινία από την οποία όμως λείπει η ψυχή καθώς και ο λόγος που συμβαίνει κάτι τέτοιο. Κι αν στην ταινία για τον Βαν Γκογκ υπήρχε ένα point γύρω από την μετατροπή της ιστορίας του διάσημου ζωγράφου σε ένα πειραγμένο animation, εδώ άραγε ποιους λόγους εξυπηρετεί η συγκεκριμένη τεχνική; Αισθηματικό δράμα διεθνούς συμπαραγωγής 2022 (100)\nΣκηνοθεσία: Σαρλότ Λε Μπόν Πρωταγωνιστούν: Τζόζεφ Ενγκελ, Σάρα Μοντπετίτ, Καρίν Γκοντιέ-Χάιντμαν, Μόνια Τσόκρι Ο 14χρονος γάλλος Μπαστιάν κι η οικογένειά του φιλοξενούνται στο σπίτι μιας στενής τους φίλης που βρίσκεται στη λίμνη Φάλκον του Κεμπέκ και γνωρίζει την 16χρονη Κλοέ που του προκαλεί έντονο ερωτικό ενδιαφέρον.  Δύο αντίθετοι χαρακτήρες (η Κλοέ, εξωστρεφής και τολμηρή, βάζει συνεχώς δοκιμασίες στον λιγομίλητο και εσωστρεφή Μπαστιάν) κι ένα απλό, αβίαστο στόρι που ουσιαστικά αφορά τις συνθήκες γέννησης του πρώτου μεγάλου έρωτα, είναι τα κεντρικά στοιχεία δραματουργίας σε μια τυπική ιστορία ενηλικίωσης. Μια ενηλικίωσης που διανθίζεται από το μυστήριο που χαρίζει στην πλοκή το «φάντασμα» της ειδυλλιακής λίμνης αλλά και το τρυφερό χιούμορ που πηγάζει από τις αφοπλιστικές στιχομυθίες των δύο ηρώων. Animation ιαπωνικής παραγωγής 2023 (80)\nΣκηνοθεσία: Τομοχίσα Ταγκούτσι Ακούγονται οι: Σοφία Παναηλίδου, Υρώ Λούπη, Κατερίνα Γκίργκις, Αργύρης Παυλίδης, Χρήστος Δερβεντζής.  Το μυστικό πίσω από τα «Εκλεκτά παιδιά» αποκαλύπτεται, δέκα χρόνια μετά από τις περιπέτειες τους ανάμεσα στην Οντάιμπα και τον Ψηφιακό Κόσμο.  Ένα από τα πλέον φημισμένα anime των ’00s επιστρέφει στις αίθουσες με το συνέχεια της ιστορίας που είχε συστήσει στο κινηματογραφόφιλο κοινό τις περιπέτειες των Ντίτζιμον. Το έτος 2012 τα παιδιά με τις υπερφυσικές δυνάμεις έχουν πάρει πλέον διαφορετικούς δρόμους αλλά οι τύχες τους είναι δεμένες με τα ίδια άρρηκτα δεσμά. Μια μέρα, ένα γιγάντιο Ντιτζι-αβγό ξαφνικά εμφανίζεται στον ουρανό πάνω από τον Πύργο τού Τόκυου, προκαλώντας πανικό στον κόσμο."
    },
    {
        "title": "Σύμη: Μυστήριο με κουτί που περιείχε δεκάδες χιλιάδες πλαστά δολάρια - Documento",
        "body": "Κουτί με δολάρια ΗΠΑ, τα οποία πιθανόν είναι πλαστά. εντοπίστηκε χθες στη θαλάσσια περιοχή της Σύμης. Η Λιμενική Αρχή του νησιού ενημερώθηκε από πολίτη για τον εντοπισμό του κυτίου. Τα χρήματα που βρίσκονταν μέσα στο κουτί και ανέρχονται σε 200.000 χιλιάδες δολάρια ΗΠΑ ήταν σε κακή κατάσταση λόγω της μεγάλης χρονικής παραμονής στο νερό, ενώ παρατηρήθηκε ότι σε πολλά αυτά επαναλαμβάνονταν ο ίδιος σειριακός αριθμός. Προανάκριση για την υπόθεση διενεργεί το Λιμεναρχείο Σύμης. Διαβάστε επίσης – ΕΜΥ: Νέο έκτακτο δελτίο – «Βαθαίνει» το βαρομετρικό χαμηλό – Πού θα σημειωθούν καταιγίδες και χαλαζοπτώσεις (LIVE)"
    },
    {
        "title": "Ειδήσεις & Νέα από όλο τον Κόσμο | Documento News",
        "body": " "
    },
    {
        "title": "Κυβέρνηση Μητσοτάκη: Ετσι μας φόρτωσαν τη ζημιά €42,5 δισ. από τις τράπεζες - Documento",
        "body": "Η κυβέρνηση πανηγύρισε για τα €3,5 δισ. που έλαβε από την πώληση των συμμετοχών του δημοσίου στα τραπεζικά ιδρύματα, «ξεχνώντας» ότι είχαν δοθεί €46 δισ. \nγια την ανακεφαλαιοποίησή τους Την περασμένη Δευτέρα στη Βουλή το πολιτικό σκηνικό θύμιζε κάτι από το «Φωνάζει ο κλέφτης». Στην ταινία που βασιζόταν στο θεατρικό του Ψαθά ο αδίστακτος απατεώνας γαμπρός ενός έντιμου στρατηγού καταχράται κονδύλια του οργανισμού στον οποίο τον διόρισε ο πεθερός μαζί με άλλα «μπουμπούκια». Κι όταν ο έντιμος λογιστής αποκαλύπτει τις καταχρήσεις του, ο απατεώνας εξανίσταται και τα βάζει μαζί του, αποκαλώντας τον λογιστή τρελό, απατεώνα, κομμουνιστή και «εναντίον του καθεστώτος»… Κάτι ανάλογο συνέβη στη συνεδρίαση των επιτροπών Οικονομικών Υποθέσεων και Παραγωγής και Εμπορίου με θέμα την πώληση των συμμετοχών του δημοσίου στις τράπεζες μέσω του Ταμείου Χρηματοπιστωτικής Σταθερότητας (ΤΧΣ). Στον ρόλο του λογιστή φανταστείτε μια έκθεση του Κέντρου Προγραμματισμού και Οικονομικών Ερευνών (ΚΕΠΕ), του μεγαλύτερου και καθόλου αριστερόστροφου κέντρου οικονομικών μελετών της Ελλάδας, και τον τομεάρχη Οικονομικών του ΣΥΡΙΖΑ Νίκο Παππά να επισημαίνουν ότι με την ιδιωτικοποίηση των τραπεζών το δημόσιο φορτώθηκε οριστικά ζημιές ύψους 42 δισ. ευρώ. Στον ρόλο του απατεώνα γαμπρού φανταστείτε τον υπουργό Οικονομικών Κωστή Χατζηδάκη και τον κεντρικό τραπεζίτη Γιάννη Στουρνάρα να δίνουν με σοφιστείες τη nynυπέρ πάντων μάχη να πείσουν ότι το ΚΕΠΕ δεν ξέρει τι λέει και το δημόσιο μάλιστα κέρδισε από τις ιδιωτικοποιήσεις των τραπεζών 3,5 δισ. ευρώ. Ο Κ. Χατζηδάκης το εξέφρασε χοντροκομμένα και χωρίς στοιχεία, διατυπώνοντας μάλιστα τη λύπη του για την έκθεση του ΚΕΠΕ, ενώ ο κεντρικός τραπεζίτης το είπε κατασκευάζοντας ένα καινοφανές, τραβηγμένο από τα μαλλιά, ανεκδιήγητο επιχείρημα προσθέτοντας μήλα με πορτοκάλια: τα νούμερα από το θεωρητικό όφελος του δημοσίου από το PSI, τα μερίσματα της Τράπεζας της Ελλάδoς προς το δημόσιο –δεν έχουν καμία σχέση με τις εμπορικές τράπεζες στις οποίες δόθηκε η στήριξη– ακόμη και τα ονομαστικά κέρδη του δημοσίου από τα CoCos, π.χ. της Πειραιώς τα οποία μηδενίστηκαν επιτόπου με το reverse split που πραγματοποίησε η διοίκηση της τράπεζας την παραμονή της τελευταίας κατά σειρά αύξησης μετοχικού κεφαλαίου, τον Απρίλιο του 2021. Οι αναφορές, όμως, του Γ. Στουρνάρα έντυσαν με το κύρος της θέσης του κεντρικού τραπεζίτη το ψέμα Χατζηδάκη. Πλέον όλα τα φιλοκυβερνητικά μέσα μαζικής ενημέρωσης επαναλαμβάνουν τη νέα «αλήθεια»: το δημόσιο δεν έχασε αλλά κέρδισε από την ιδιωτικοποίηση των τραπεζών, το ΚΕΠΕ δεν ξέρει τι του γίνεται και δόξα στην κυβέρνηση Μητσοτάκη. Το κρίσιμο ερώτημα, όμως, είναι γιατί Χατζηδάκης και Στουρνάρας… καίγονται τόσο πολύ να κρύψουν τις ζημιές του δημοσίου από τη διάσωση και ιδιωτικοποίηση των τραπεζών; Το φθινόπωρο του 2023, μετά την επαναφορά της Ελλάδας στην επενδυτική βαθμίδα από τους οίκους DBRS και Fitch, η κυβέρνηση της ΝΔ αποφάσισε να βάλει μπροστά τη διαδικασία επιστροφής στον ιδιωτικό τομέα των τραπεζών στις οποίες είχε ακόμη συμμετοχή το δημόσιο. Η διαδικασία αυτή, καλώς ή κακώς, ήταν αναπόφευκτη γιατί το ήθελε η Ευρωπαϊκή Κεντρική Τράπεζα, γιατί αυτή είναι η ορθοδοξία στην ευρωζώνη. Θα το έκανε κι ο ΣΥΡΙΖΑ, υποχρεωτικά, περιορίζοντας τις ζημιές του δημοσίου όσο μπορούσε. Η ΝΔ όμως δεν ενδιαφέρεται για το δημόσιο. Το ΤΧΣ βάσει σχεδίου που είχε ανακοινώσει στις αρχές του 2023 σχεδίαζε να προχωρήσει στην πώληση των τραπεζικών συμμετοχών του δημοσίου ως τα τέλη του 2025. Το καλοκαίρι του 2023 έγινε γνωστό ότι η κυβέρνηση θα προχωρήσει στο τελευταίο τρίμηνο του έτους στην πώληση των μετοχών της Eurobank, όπου το δημόσιο είχε μικρό ποσοστό, και του 20% των μετοχών της Εθνικής Τράπεζας. Πράγματι, στις 3 Οκτωβρίου η Eurobank αγόρασε το 1,5% των μετοχών της που κατείχε ακόμη το δημόσιο και σε τιμή που θεωρήθηκε καλή: στο 0,95 της λογιστικής τους αξίας, τιμή που θεωρήθηκε πολύ ικανοποιητική δεδομένου ότι οι μετοχές των ευρωπαϊκών τραπεζών βρίσκονταν τότε στο 0,80. Τις ίδιες μέρες ο οίκος Moody’s υπολόγισε σε έκθεσή του για την Ελλάδα ότι το δημόσιο δεν θα καταφέρει να βγάλει από την ιδιωτικοποίηση των τραπεζών ποσό πάνω από 3-4 δισ. ευρώ. Και στις 4 Νοεμβρίου το ΚΕΠΕ, με αφορμή την ανάλυση της Moody’s, δημοσίευσε μια έκθεση με παραπλήσια μεθοδολογία η οποία κατέληγε στο συμπέρασμα ότι το δημόσιο θα μπορούσε να βγάλει από 3,1 ως 5,58 δισ. ευρώ, δηλαδή ελάχιστο κλάσμα των 46 δισ. ευρώ που είχε δώσει συνολικά διά του ΤΧΣ στις τράπεζες. Κατά συνέπεια η ιδιωτικοποίηση των τραπεζών θα σήμαινε ζημιές που θα κυμαίνονταν από -91,3% ως -93,5% ή την απώλεια 9,3 ευρώ για κάθε 10 ευρώ που έβαλε. Το ΚΕΠΕ τα έγραψε όχι για να κάνει αντιπολίτευση αλλά από διάθεση αγγλοσαξονικής ορθοδοξίας και χρηστής διοίκησης. Οι ζημιές του ελληνικού δημοσίου από την ιδιωτικοποίηση των τραπεζών που στηρίχτηκαν επί κρίσης ήταν τόσο συντριπτικές που στο όνομα του δημόσιου συμφέροντος έπρεπε να υπάρξουν διαφάνεια και λογοδοσία: συγκεκριμένα ποσά που έδωσε το δημόσιο για κάθε τράπεζα και πόσα πήρε πίσω και να αξιολογήσουν οι ενδιαφερόμενοι φορείς του δημοσίου αλλά και πανεπιστημιακοί όσα έγιναν στην Ελλάδα συγκριτικά με όσα έγιναν στις άλλες χώρες και να καταλήξουν σε βελτιωτικές προτάσεις, ώστε να μην ξαναγράψει τόσο μεγάλες ζημιές το ελληνικό δημόσιο. Η διαφάνεια, η λογοδοσία και ο σχεδιασμός εναλλακτικών πολιτικών –μαθαίνουμε από τα λάθη μας– είχαν μάλιστα κατά το ΚΕΠΕ επείγοντα χαρακτήρα γιατί: 01 Η ιδιωτικοποίηση των ελληνικών τραπεζών αποτελεί μοναδική παγκοσμίως περίπτωση που γίνεται με τόσο μεγάλες ζημιές για το δημόσιο. Στις ΗΠΑ έγιναν τα ίδια αλλά το δημόσιο βγήκε με κέρδος 12,4% και στην Αγγλία με μικρή ζημιά (-17%). 02 Το πρόβλημα του σφιχτού εναγκαλισμού του δημοσίου με τις τράπεζες είναι ακόμη εδώ, στον βαθμό που το 50% των τραπεζικών κεφαλαίων αποτελείται από αναβαλλόμενο φόρο –κοινώς αέρα– και σε περίπτωση που προσεχώς οι τράπεζες βγάλουν ζημιές, το δημόσιο θα πρέπει να τις ενισχύσει ξανά με κεφάλαια και να μεταφέρει ξανά στους φορολογούμενους το βάρος.   Αυτά τα θεσμικά ανέφερε η έκθεση του ΚΕΠΕ, τα οποία εφαρμόζουν απαρέγκλιτα οι κυβερνήσεις στις ΗΠΑ και στην Αγγλία, όμως είναι αδιανόητα για την κυβέρνηση της ΝΔ. Δημοσιεύτηκε μάλιστα σε μέρες αναστάτωσης στην αγορά λόγω της άρνησης του ΤΧΣ να αποκαλύψει το τίμημα που μόλις είχε προσφέρει η Unicredit για το 9% της Alpha Bank, ενισχύοντας τις φημολογίες ότι ήταν προβληματικά χαμηλό. Τότε, λοιπόν, παρεμβαίνοντας ο τομεάρχης του ΣΥΡΙΖΑ Ν. Παππάς ζήτησε συζήτηση για την ιδιωτικοποίηση των τραπεζών στη Βουλή, με αφορμή την έκθεση του ΚΕΠΕ, αλλά η κυβέρνηση αρνήθηκε. Αντίθετα, προχώρησε σε μια επί τροχάδην μαζική ιδιωτικοποίηση του τραπεζικού συστήματος, δίνοντας μάλιστα σε ορισμένες περιπτώσεις τις τραπεζικές συμμετοχές του δημοσίου σε «τιμή ευκαιρίας». Σε τιμή ευκαιρίας δόθηκε π.χ., σύμφωνα με τις εκτιμήσεις παραγόντων της αγοράς, το 9% της Alpha Bank στη Unicredit, με τίμημα 1,39 ανά μετοχή. Ηταν χαμηλότερο ακόμη κι από το 1,5 ευρώ ανά μετοχή που είχε διαρρεύσει ότι δίνουν οι Ιταλοί όταν το ΤΧΣ αρνούνταν ακόμη να αποκαλύψει την τιμή της προσφοράς και από κύκλους του διέρρεε ότι δεν θεωρούν ικανοποιητική την τιμή ελπίζοντας να αυξηθεί στην ανοιχτή διαγωνιστική διαδικασία. Τελικά οι μετοχές της Alpha Bank δόθηκαν στο 0,52 της λογιστικής τους αξίας, πολύ κάτω από τα ευρωπαϊκά επίπεδα. Σε τιμή ευκαιρίας δόθηκε και το 22% των μετοχών της Εθνικής Τράπεζας, με τίμημα 5,30 ευρώ η μετοχή ή στο 0,64 της λογιστικής της αξίας. Μόνο το 27% των μετοχών της Πειραιώς, στα 4 ευρώ τον Μάρτιο, δόθηκε σε μια θεωρούμενη δίκαιη αποτίμηση βάσει ευρωπαϊκών μέσων όρων, στο 0,8 της λογιστικής τους αξίας. Σε καθεμία από αυτές τις ιδιωτικοποιήσεις ο Κ. Χατζηδάκης πανηγύριζε τη δήθεν νέα μεγάλη επιτυχία, την εμπιστοσύνη των ξένων επενδυτών και τις τεράστιες αποδόσεις, ενώ ο κεντρικός τραπεζίτης επιβεβαίωνε την επιστροφή των ελληνικών τραπεζών στην κανονικότητα. Αφού ολοκληρώθηκαν όλα, Κ. Χατζηδάκης και Γ. Στουρνάρας πήγαν στη Βουλή για να απαντήσουν στον Ν. Παππά με πέντε μήνες καθυστέρηση. Στη συζήτηση που έγινε ο Ν. Παππάς, επικαλούμενος και τη μελέτη του ΚΕΠΕ, έθεσε μεταξύ των άλλων στον υπουργό το ερώτημα γιατί βιάστηκε να πουλήσει σχεδόν όλες τις τραπεζικές συμμετοχές του δημοσίου μέσα σε ένα πεντάμηνο. «Οταν οι εκτιμήσεις στόχων για τις τιμές των τραπεζών από όλους τους διεθνείς αναλυτές είναι για 30% ως 50% παραπάνω από τις τρέχουσες τιμές, εσείς γιατί βιαστήκατε;» ρώτησε ζητώντας λογοδοσία για τις επιλογές του ΤΧΣ. Απαντώντας ο Κ. Χατζηδάκης υποστήριξε ότι αυτή ήταν η κατάλληλη οικονομική συγκυρία και παρέπεμψε στην ανάκτηση της επενδυτικής βαθμίδας –η Moody’s δεν την έδωσε– στους υψηλούς ρυθμούς ανάπτυξης –προσγειώθηκαν στο 2% το 2023–, ενώ υποστήριξε πως οι ιδιωτικοποιήσεις των τραπεζών από μόνες τους αποτελούν κίνηση επιστροφής της οικονομίας στην κανονικότητα. Το ΤΧΣ έδωσε στην Τράπεζα Πειραιώς για κεφάλαια, χρηματοδοτικό κενό (για τις τράπεζες Αγροτική, Γενική, Κύπρου) και CoCos 19,68 δισ. ευρώ. Πήρε πίσω 1,35 δισ., δηλαδή ζημιά 18,33 δισ. ευρώ. Στην Εθνική έδωσε για κεφάλαια και χρηματοδοτικό κενό (για την FBBank) 9,38 δισ. Πήρε πίσω 1 δισ. αλλά έχει άλλο ένα 18% του μετοχικού κεφαλαίου της που θα πουληθεί ακριβότερα, ίσως κοντά στο 1,26 δισ., δηλαδή η ζημιά θα φτάσει τα 7,12 δισ. ευρώ. Στη Eurobank έδωσε για κεφάλαια και χρηματοδοτικό κενό (Ταχυδρομικό Ταμιευτήριο) 10 δισ. ευρώ. Πήρε πίσω μόλις 93,65 εκατ., δηλαδή ζημιά 10 δισ. ευρώ. Στην Alpha Βank επένδυσε 3,96 δισ. ευρώ. Πήρε πίσω 293 εκατ., άρα ζημιά 3,66 δισ. ευρώ.   «Εχει δίκιο ο Παππάς;» ρώτησε το Documento παράγοντες της αγοράς. «Κατά πάσα πιθανότητα, ναι» μας απάντησαν. «Είναι γεγονός ότι η κυβέρνηση επέδειξε υπερβολική βιασύνη. Αν περίμενε λίγους μήνες ακόμη, ας πούμε μέχρι να δημοσιεύσουν οι τράπεζες τα αποτελέσματα του έτους του 2023 που έδειξαν υψηλά κέρδη, θα μπορούσε να τις δώσει σε καλύτερες τιμές. Οπως θα δώσει σε καλύτερες τιμές, πιθανόν πάνω από τα 8 ευρώ, το 18% της Εθνικής Τράπεζας που έχει κρατήσει. Νομίζω πούλησαν άρον άρον τις τράπεζες γιατί νόμιζαν ότι με αυτό θα έπαιρναν επενδυτική βαθμίδα από τη Moody’s και θα άνοιγε ο δρόμος για την αναβάθμιση του ελληνικού χρηματιστηρίου. Αυτό επιδιώκει σταθερά η ΝΔ» κατέληξαν. Η κυβέρνηση Μητσοτάκη μπορεί να λαμβάνει τις αποφάσεις της με στόχο την αναβάθμιση του ελληνικού χρηματιστηρίου, προς όφελος των λίγων μεγάλων εισηγμένων, και να μην ενδιαφέρεται για το ότι βάλλεται το δημόσιο συμφέρον. Επ’ ουδενί δεν θέλει να καταλάβουν οι ψηφοφόροι ότι οι ιδιωτικοποιήσεις των τραπεζών που διαφημίζει ως δήθεν επιτεύγματα σημαίνουν ζημιές 42 δισ. που θα πληρώσουν αυτοί μέσω των έμμεσων φόρων. Γι’ αυτό και κάνει το άσπρο μαύρο. Η αλήθεια όμως είναι άλλη: το ΤΧΣ έβαλε στις τράπεζες συνολικά 46 δισ. ευρώ. Παίρνει ή θα πάρει πίσω γύρω στα 3,5 δισ. ευρώ, άρα η ζημιά του δημοσίου φτάνει τα 42,5 δισ. ευρώ. Οι ιδιωτικοποιήσεις των ελληνικών τραπεζών γίνονται με παγκόσμιο ρεκόρ ζημιάς την οποία πληρώνουν οι φορολογούμενοι κι αυτό δεν αλλάζει όσες σοφιστείες κι αν σκαρφιστούν Χατζηδάκης και Στουρνάρας. Διαβάστε επίσης: Βουλή: «Καμπανάκι» Στουρνάρα για νέο κύμα «κόκκινων» δανείων Η λίστα με τις 198 απάτητες παραλίες της Ελλάδας – Τι πρέπει να γνωρίζετε Παπανώτας: Οι συνυποψήφιοι μού έσκαψαν τον λάκκο – Μπεκατώρου: Δεν έθεσα κανένα τελεσίγραφο Καιρός: Αναβαθμίζεται το δελτίο της ΕΜΥ – Έρχονται επικίνδυνα καιρικά φαινόμενα Νικήτας Κακλαμάνης – Αιχμή κατά Κυριαζίδη και κυβέρνησης: Δεν υπάρχουν ανθρώπινα δικαιώματα «α λά καρτ» (Video) Μπαρούτι η Μέση Ανατολή: «Αναχαιτίσαμε drones», λέει η Τεχεράνη – «Πυραυλικά πλήγματα», αναφέρουν τα αμερικανικά ΜΜΕ «Πυρά» Πολάκη κατά Γεωργιάδη και Μπογιατζίδη: Ντροπή και αίσχος, κλείνετε τη ΜΕΘ του νοσοκομείου Κοζάνης O «happy traveler» Μητσοτάκης υποδέχεται τουρίστες…  "
    },
    {
        "title": "Μεγάλη προσφορά: Εμπλουτίστε τη βιβλιοθήκη σας με τις εκδόσεις του Documento - Documento",
        "body": "Επιλέξτε από μια πλούσια γκάμα θεμάτων τα βιβλία που επιθυμείτε σε προνομιακή τιμή: 3 βιβλία στην τιμή των €10 (επιπλέον έξοδα αποστολής) ή 5 βιβλία στην τιμή των €15 (επιπλέον έξοδα αποστολής). Αποκτήστε τα βιβλία με ένα τηλεφώνημα στο  211 103 1500 Το Documento έχει παρουσιάσει το στίγμα του στην έκδοση πρωτότυπων εκδόσεων και στην παρουσίαση επιλεγμένων τίτλων τόσο στα θέματα της παγκόσμιας και της σύγχρονης ιστορίας αλλά και της ελληνικής από την αρχαιότητα μέχρι τις μέρες μας. Τα βιβλία και οι τόμοι του Hot Doc.History, η σειρά των Αιρετικών και μεμονωμένες εκδόσεις για θέματα πολιτισμού και οικονομικής ανάλυσης έχουν ήδη καθιερωθεί στον δημόσιο διάλογο για την προσέγγιση των θεμάτων αλλά και επειδή είναι ποικιλοτρόπως προσιτά και κατανοητά στον αναγνώστη. Γι’ αυτό και το Documento τα προσφέρει στην προσιτή και προνομιακή τιμή. Προλάβετε καθώς τα αποθέματα ορισμένων σπάνιων εκδόσεων έχουν ήδη εξαντληθεί. Η λίστα με τα διαθέσιμα βιβλία Hot Doc.History No 88 Βερολίνο 1945 No 89 Δικτατορίες του 20ού αιώνα No 90 Οι συνθήκες Σεβρών – Λωζάννης και ο Βενιζέλος No 91 Κατανοώντας το ΕΑΜ No 92 Η «μυστική» Τουρκία No 93 (Νεο)φιλελευθερισμός No 94 Δωσιλογισμός No 95 Μισθοφόροι No 96 Κοινωνικό κράτος No 97 Βασανιστήρια No 98 Πανεπιστήμια και φοιτητές No 99 Ναζισμός – 76 χρόνια από τη συντριβή (;) Τα Αιρετικά Νο1 (Παρα)χάραξη της Ιστορίας Νο2 Σκοτεινές πλευρές του Βυζαντίου Νο3 Εορτολογικά παράδοξα Νο4 28η Οκτωβρίου, Κατοχή και Αντίσταση Νο5 «Εδώ Πολυτεχνείο» Νο6 Ιησούς Χριστός Νο7 Επανάσταση 1821 Νο8 Χριστός & χριστιανισμός Νο9 Οι δύο αλώσεις της Πόλης (1204 – 1453) Νο10 2.500 χρόνια Θερμοπύλες – Σαλαμίνα Νο11 Πρόσφυγες στον ελλαδικό χώρο Νο12 1821 Ο αγώνας της ανεξαρτησίας Νο13 Τα παραμύθια της χούντας Hot Doc.History (τόμοι) Tόμος 5 Επαναστάσεις του 19ου – συγκρούσεις του 20ού αιώνα Tόμος 6 Μεγάλες στιγμές Tόμος 7 Λαμπρές & μαύρες μέρες του 20ού αιώνα Tόμος 8 Η ελευθερία των εθνών Tόμος 9 Η Ελλάδα του 20ού αιώνα Tόμος 10 Ελληνογερμανικά, Πολκ, Κυπριακό   Οι μάχες του 1821 (3 τόμοι)   Μεμονωμένες εκδόσεις    "
    },
    {
        "title": "Πανελλαδική αποχή των δικηγόρων από 23 έως 30 Απρίλιου λόγω του νέου δικαστικού χάρτη - Documento",
        "body": "Πανελλαδική αποχή από 23 έως 30 Απρίλιου 2024 προτείνει η Ολομέλεια των Δικηγορικών Συλλόγων Ελλάδος, λόγω του νέου δικαστικού χάρτη. Η Ολομέλεια των προέδρων των Δικηγορικών Συλλόγων Ελλάδος κατά τη σημερινή (σ.σ. 20.04.2024) της συνεδρίαση στην Αθήνα, προτείνει στους 63 Δικηγορικούς Συλλόγους της χώρας, μια εβδομάδα Πανελλαδική καθολική αποχή, από την ερχόμενη Τρίτη 23 Απριλίου μέχρι και τη Μεγάλη Τρίτη 30 Απριλίου, λόγω του νέου δικαστικού χάρτη. Αναλυτικότερα, σε ανακοίνωσή της η Ολομέλεια επαναλαμβάνει «την πάγια θέση της για την διατήρηση όλων των Πρωτοδικείων της Χώρας ως έχουν σήμερα και εκφράζει την έντονη αντίθεσή της στις προωθούμενες ρυθμίσεις για την λειτουργία των «Παράλληλων Πρωτοδικείων», επισημαίνοντας ότι, πέραν της υποβάθμισης των συγκεκριμένων δικαστικών σχηματισμών, σε συνδυασμό με την λειτουργία των Περιφερειακών Πρωτοδικείων, δημιουργούνται μείζονα προβλήματα στη διαδικασία απονομής της Δικαιοσύνης ιδίως ως προς τη λειτουργία της εισαγγελικής αρχής (πρόβλεψη οργανικών θέσεων εισαγγελέων) και την άσκηση των ενδίκων μέσων» και επισημαίνει ότι «τα Πρωτοδικεία Μεσολογγίου, Αιγίου, Αμαλιάδας, Γυθείου, Θηβών, Καλαβρύτων και Κυπαρισσίας πρέπει να παραμείνουν ως έχουν». Συγκεκριμένα, η ανακοίνωση της Ολομέλειας έχεις ως εξής: «Η αποτελεσματική άσκηση του δικαιώματος δικαστικής προστασίας των πολιτών και η ορθή και ταχεία απονομή της Δικαιοσύνης αποτελούν κύρια χαρακτηριστικά του Κράτους Δικαίου και βασική προτεραιότητα για το δικηγορικό σώμα. Η Ολομέλεια θεωρεί ότι η ενοποίηση του πρώτου βαθμού δικαιοδοσίας μπορεί να συμβάλει στην κατεύθυνση της επιτάχυνσης της απονομής της Δικαιοσύνης, υπό την απαραίτητη προϋπόθεση της επέκτασης της ηλεκτρονικής δικαιοσύνης, της κατάλληλης επιμόρφωσης των ειρηνοδικών και της ύπαρξης των απαραίτητων υλικοτεχνικών υποδομών. Οι λοιπές όμως προωθούμενες ρυθμίσεις ως προς την αναδιάταξη του δικαστικού χάρτη δεν οδηγούν στην επιτάχυνση της Δικαιοσύνης. Χωρίς την προηγούμενη ψηφιοποίηση της Δικαιοσύνης, χωρίς τη δημιουργία των απαραίτητων υλικοτεχνικών υποδομών και χωρίς την πρόσληψη του αναγκαίου αριθμού δικαστικών υπαλλήλων δεν είναι δυνατόν να επιταχυνθεί ο επιδιωκόμενος σκοπός και ο εκσυγχρονισμός της Δικαιοσύνης. Στον τομέα αυτό η Κυβέρνηση δεν έχει επιδείξει μηδαμινή καμία πρόοδο. Είναι προφανές ότι, υπό τους όρους που προωθείται η αναδιάταξη του δικαστικού χάρτη της χώρας, τη μόνη ανάγκη που ικανοποιεί είναι η συμμόρφωση της χώρας στις επιταγές του Ταμείου Ανάκαμψης για την εκταμίευση των σχετικών πόρων- οι οποίοι σημειωτέων δεν θα κατευθυνθούν στις ανάγκες κάλυψης των ελλείψεων υλικοτεχνικής υποδομής της ελληνικής Δικαιοσύνης. Η Ολομέλεια επαναλαμβάνει την πάγια θέση της για την διατήρηση όλων των Πρωτοδικείων της Χώρας ως έχουν σήμερα και εκφράζει την έντονη αντίθεσή της στις προωθούμενες ρυθμίσεις για την λειτουργία των «Παράλληλων Πρωτοδικείων», επισημαίνοντας ότι, πέραν της υποβάθμισης των συγκεκριμένων δικαστικών σχηματισμών, σε συνδυασμό με την λειτουργία των Περιφερειακών Πρωτοδικείων, δημιουργούνται μείζονα προβλήματα στη διαδικασία απονομής της Δικαιοσύνης ιδίως ως προς τη λειτουργία της εισαγγελικής αρχής (πρόβλεψη οργανικών θέσεων εισαγγελέων) και την άσκηση των ενδίκων μέσων. Τα Πρωτοδικεία Μεσολογγίου, Αιγίου, Αμαλιάδας, Γυθείου, Θηβών, Καλαβρύτων και Κυπαρισσίας πρέπει να παραμείνουν ως έχουν. Η Ολομέλεια εκφράζει επίσης, την έντονη αντίθεσή της στην επιχειρούμενη διάσπαση των Πρωτοδικείων Αθηνών και Πειραιώς με την δημιουργία έξι (6) Περιφερειακών Πρωτοδικείων στην Αττική (πέραν των υφιστάμενων Πρωτοδικείων Αθηνών και Πειραιά), με αρμοδιότητα Μονομελούς Πρωτοδικείου, στη θέση των καταργούμενων Ειρηνοδικείων, γεγονός που δημιουργεί ιδιαίτερες δυσκολίες έως και αντικειμενική αδυναμία άσκησης του δικηγορικού επαγγέλματος ιδίως στους νέους δικηγόρους και στους δικηγόρους που δεν έχουν την δυνατότητα απασχόλησης συνεργατών. Η επιχειρούμενη «μεταρρύθμιση» πραγματοποιείται υπό ακόμη χειρότερους όρους από την απόπειρα τριχοτόμησης του Πρωτοδικείου Αθηνών επί Υπουργίας Κοντονή αφενός μεν λόγω της περαιτέρω πολυδιάσπασης των Πρωτοδικείων Αθηνών και Πειραιώς (8 συνολικά δικαστικοί σχηματισμοί) και αφετέρου καθώς τα δημιουργούμενα Περιφερειακά Πρωτοδικεία στερούνται των βασικών υποδομών και προσωπικού, αλλά κυρίως δεν έχει προωθηθεί η ψηφιακή Δικαιοσύνη σε αυτά. Η αναδιάταξη του δικαστικού χάρτη στην Αττική δεν αφορά μόνο τους Δικηγόρους Αθηνών και Πειραιώς αλλά όλους τους δικηγόρους όλης της χώρας, οι οποίοι, στο πλαίσιο της ελεύθερης μετακίνησης, ασκούν το επάγγελμά τους και στο λεκανοπέδιο της Αττικής και θα υποστούν τις δυσμενείς συνέπειες της πολυδιάσπασης των Πρωτοδικείων Αθηνών και Πειραιώς. Κατόπιν αυτών, η Ολομέλεια αποφάσισε να προτείνει στα Διοικητικά Συμβούλια των Δικηγορικών Συλλόγων της χώρας την καθολική αποχή των μελών τους από την Τρίτη 23.42024 μέχρι και την Μεγάλη Τρίτη 30.4.2024. Ως πλαίσιο της αποχής προτείνεται το ακόλουθο: Άδειες θα χορηγούνται αποκλειστικά και μόνο: – Σε περιπτώσεις παραγραφών και αποσβεστικών προθεσμιών, συμπεριλαμβανομένων των δικονομικών, σε αστικές, ποινικές και διοικητικές υποθέσεις ενώπιον των Δικαστηρίων, σε περιπτώσεις λήξης των προθεσμιών για άσκηση προσφυγών ενώπιον των Διοικητικών Αρχών, καθώς και σε περιπτώσεις προθεσμιών του Κώδικα Μετανάστευσης (λήξεις αδειών παραμονής, θεωρήσεις εισόδου, κ.λπ.). – Στις ποινικές υποθέσεις, στα πλημμελήματα συμπληρωμένα έξι (6) έτη στον α’ βαθμό και επτά (7) έτη στον β’ βαθμό και στα κακουργήματα συμπληρωμένα δεκαπέντε (15) έτη στον α΄ βαθμό και δεκαοκτώ (18) έτη στο β’ βαθμό. – Σε ποινικές δίκες β’ βαθμού με κρατούμενο, συνεπεία πρωτοβάθμιας καταδικαστικής απόφασης. – Σε περιπτώσεις προσωρινά κρατουμένων, εν’ όψει της συμπλήρωσης προσωρινής κράτησης. Συμπληρωμένοι δέκα μήνες σε περίπτωση δωδεκαμήνου και δεκαπέντε μήνες σε περίπτωση δεκαοκτάμηνου. – Σε Αναστολές και Ανακοπές κατά πλειστηριασμών όταν επίκειται άμεσα ο πλειστηριασμός. – Σε Αντιρρήσεις, ενώπιον Διοικητικών Δικαστηρίων, μόνο όταν επίκειται άμεση απέλαση αλλοδαπού και αποδεικνύεται από έγγραφα. – Σε εκδίκαση προσωρινών διαταγών καταφανώς και άκρως κατεπειγουσών περιπτώσεων. – Σε ένορκες βεβαιώσεις, μόνο εφόσον υπάρχει κίνδυνος παρόδου προθεσμίας. – Σε υποχρεωτική αρχική συνεδρία (ΥΑΣ) Διαμεσολάβησης: i) για τις υποθέσεις στις οποίες έχει ήδη υποβληθεί αίτημα στο Διαμεσολαβητή και ii) για τις υποθέσεις της νέας τακτικής όπου τίθεται ζήτημα προθεσμίας κατάθεσης προτάσεων και Ρητά διευκρινίζεται ότι κατά τη διάρκεια της αποχής: – Δεν θα γίνονται καταθέσεις δικογράφων ενδίκων μέσων και βοηθημάτων, εκτός ασφαλιστικών μέτρων όταν σωρεύεται αίτημα χορήγησης προσωρινής διαταγής καταφανώς και άκρως κατεπειγουσών περιπτώσεων. – Δεν θα χορηγούνται άδειες: α) Για αιτήσεις αναστολής και β) Για αυτόφωρα και συνοδείες. – Δεν θα διενεργούνται επιδόσεις δικογράφων και αποφάσεων και κατασχέσεις εις χείρας τρίτου. Η αποχή καταλαμβάνει: – Τα συναινετικά διαζύγια Άδεια δεν απαιτείται: α) Για την κατάθεση προτάσεων και προσθήκης αντίκρουσης στην τακτική διαδικασία, β) Για την κατάθεση προτάσεων και συζήτηση μικροδιαφορών και γ) Για την κατάθεση προσθήκης/αντίκρουσης, σημειώματος, υπομνήματος κλπ, σε υποθέσεις που έχουν συζητηθεί και η προθεσμία λήγει κατά τη διάρκεια της αποχής. Ως προς τις Αναβολές: Για την διευκόλυνση των συναδέλφων επιτρέπεται η παράσταση ενώπιον των δικαστηρίων για την υποβολή αιτήματος αναβολής, με την υποχρέωση στην περίπτωση μη παράστασης της πλευράς του αντιδίκου να προβαίνουν αμελλητί και με κάθε πρόσφορο μέσο στην ενημέρωση του απόντος συναδέλφου για την ημερομηνία της νέας δικασίμου. Όπου υπάρχει συνεδρίαση ποινικού δικαστηρίου από διακοπή, θα ζητείται νέα διακοπή προς συζήτηση της υπόθεσης. Ως προς τις δηλώσεις παράστασης στα Πολιτικά και τα Διοικητικά Δικαστήρια: Δεν κατατίθενται, άλλως ανακαλούνται, δηλώσεις παράστασης που κατατίθενται έως την προτεραία, καθότι ισοδυναμούν με παράσταση δικηγόρου κατά την εκφώνηση της υπόθεσης. Σημειώνεται ότι το πλαίσιο της αποχής πρέπει να εφαρμόζεται είτε υφίσταται υποχρέωση έκδοσης γραμματίου προείσπραξης εισφορών είτε υπάρχει απαλλαγή από αυτή την υποχρέωση κατά τα αναφερόμενα στο άρθρο 61 παρ. 3 του Κώδικα Δικηγόρων, όπως μεταξύ άλλων τις περιπτώσεις που εκπροσωπούν το δημόσιο, ΟΤΑ, Οργανισμούς Κοινωνικής Ασφάλισης και Νομικά Πρόσωπα Δημοσίου Δικαίου με σύμβαση πάγιας αντιμισθίας ή εκπροσωπούν δικαιούχους Νομικής Βοήθειας και Ευεργετικής Πενίας. ΠΑΝΕΛΛΗΝΙΟ ΣΥΝΕΔΡΙΟ ΔΙΚΗΓΟΡΙΚΩΝ ΣΥΛΛΟΓΩΝ Η Ολομέλεια αποφάσισε την οργάνωση του 15ου Πανελλήνιου Συνεδρίου Δικηγορικών Συλλόγων στις 4, 5 και 6 Οκτωβρίου 2024 στην Αλεξανδρούπολη για τα μείζονα ζητήματα που αφορούν τη Δικαιοσύνη και τη Δικηγορία και ιδίως τον εκσυγχρονισμό του Κώδικα Δικηγόρων»."
    },
    {
        "title": "ΑΑΔΕ - Documento",
        "body": " "
    },
    {
        "title": "Για 2η συνεχή χρονιά η Lidl Ελλάς ενισχύει το έργο της UNICEF για την προστασία των παιδιών - Documento",
        "body": "Και τη φετινή περίοδο του Πάσχα, και συγκεκριμένα από την Παρασκευή 19 Απριλίου έως και το Μεγάλο Σάββατο 4 Μαΐου, με κάθε σκανάρισμα της ψηφιακής κάρτας Lidl Plus, η Lidl Ελλάς προσφέρει 0,10€ στη UNICEF για τη στήριξη του προγράμματος «Μαζί ενάντια στη βία κατά των παιδιών».   Η πολύπλευρη συνεργασία μεταξύ Lidl Ελλάς και UNICEF συνεχίζεται για 2η χρονιά με στόχο την καθολική ενίσχυση του συστήματος παιδικής προστασίας στην Ελλάδα. Στο πλαίσιο της σύμπραξης των δύο φορέων έχει εκπονηθεί καταγραφή και ανάλυση των διαθέσιμων διοικητικών δεδομένων βίας κατά των παιδιών στην Ελλάδα, εμπεριστατωμένη επιμόρφωση επαγγελματιών ΜΜΕ στην εφαρμογή καλών πρακτικών και τον ρόλο τους στην προάσπιση των δικαιωμάτων των παιδιών, ενώ πραγματοποιήθηκαν στοχευμένες δράσεις προώθησης της διαδραστικής ψηφιακής εφαρμογής για νέους, PlaySafe, που στοχεύει στην πρόληψη της βίας στο διαδίκτυο.   Επόμενο βήμα των δύο φορέων είναι η δημιουργία ενός ολιστικού μοντέλου υπηρεσιών παιδικής προστασίας που θα εφαρμοστεί για πρώτη φορά πιλοτικά στον Δήμο Αθηναίων με την καθοδήγηση και τη διεθνή εμπειρία της UNICEF.   H συνέργεια Lidl Ελλάς και UNICEF αποτελεί μέρος του ευρύτερου προγράμματος για την πρόληψη και καταπολέμηση της βίας κατά των παιδιών που έχει συμφωνήσει η UNICEF με την ελληνική κυβέρνηση.   Η Lidl Ελλάς με το βλέμμα στραμμένο στα πιο ευάλωτα μέλη της κοινωνίας και τις ανάγκες τους στέκεται διαχρονικά στο πλευρό των παιδιών με συνέπεια και υπευθυνότητα στον δρόμο για ένα καλύτερο αύριο.   Ο καθένας μπορεί να κατεβάσει την εφαρμογή Lidl Plus δωρεάν από το App Store, το Google Play ή το Huawei AppGallery, και να κάνει γρήγορα και εύκολα εγγραφή. Σκανάρετε και εσείς την ψηφιακή κάρτα Lidl Plus για καλό σκοπό και γίνετε μέρος αυτής της προσπάθειας! Μπορείτε να διαβάσετε το Δελτίο Τύπου και  στον ιστότοπο της UNICEF."
    },
    {
        "title": "Τέμπη: Μισοθαμμένη παλέτα εντοπίστηκε στο ιδιόκτητο οικόπεδο - «Αγωνιώ μήπως βρεθεί βιολογικό υλικό» λέει συγγενής στο documentonews.gr - Documento",
        "body": "«Υπάρχουν και θύματα που δεν κάηκαν αλλά διαμελίστηκαν όπως άλλωστε και ο αδερφός μου αυτό με κάνει να αγωνιώ μήπως βρεθεί δικό του βιολογικό υλικό. Για αυτό το λόγο θα πρέπει να υπάρχει η δέουσα προσοχή και εμπλοκή ανθρώπων μόνο με το κατάλληλο για την υπόθεση επαγγελματικό υπόβαθρο. Έχει ανυπολόγιστο ψυχολογικό κόστος αυτή η διεστραμμένη τριπλέτα επανάληψης» λέει η Κατερίνα Βουτσινά, αδελφή του αδικοχαμένου Γιάννη Βουτσινά στο documentonews.gr. Συγγενείς θυμάτων που έχασαν την ζωή τους στο έγκλημα των Τεμπών βρίσκονται σήμερα, Πέμπτη, στο ιδιόκτητο οικόπεδο όπου πετάχτηκαν 25 φορτηγά με χώμα και αδρανή υλικά, καθώς διεξάγεται η επαναληπτική δειγματοληψία από την Χημική Υπηρεσία Λάρισας μετά από εντολή του εφέτη ανακριτή. Οι συγγενείς εκφράζουν φόβους πως και πάλι θα έρθουν αντιμέτωποι με τον χειρότερό τους εφιάλτη, να βρεθούν δηλαδή ξανά ανθρώπινα υπολείμματα στο σημείο. Υπενθυμίζεται πως στον χώρο έχουν βρεθεί συντρίμμια τρένου, γεγονός που ενισχύει τους φόβους και αποδεικνύει πως δεν επρόκειτο μόνο για μεταφερόμενα χώματα και δέντρα. Η Κατερίνα, αδελφή του αδικοχαμένου Γιάννη Βουτσινά, βρέθηκε στο σημείο και μέσω του documentonews.gr εκφράζει τις ανησυχίες της για την όλη διαδικασία και εξηγεί πως για την ίδια όλο αυτό έχει ανυπολόγιστο ψυχικό κόστος. Ακόμα, κάνει μια σημαντική αποκάλυψη για τα ευρήματα στο οικόπεδο, λέγοντας πως στον χώρο έχει βρεθεί μισοθαμμένη παλέτα αγνώστου προελεύσεως. Σύμφωνα με πληροφορίες πρόκειται για παλέτα η οποία βρέθηκε κατά την οριοθέτηση του χώρου από το συνεργείο της ομάδας Anubis στα χώματα που μεταφέρθηκαν από το σημείο της σύγκρουσης και δεν φαίνεται να ταιριάζει με τα συντρίμμια του τρένου ή τα δηλωμένα φορτία που μετέφερε η εμπορική αμαξοστοιχία (επειδή δεν αποτελεί κομμάτι κοντέινερ). Το ύποπτο εύρημα πρόκειται να παραδοθεί στα αρμόδια τμήματα της ΕΛ.ΑΣ ώστε να γίνουν οι απαραίτητες ενέργειες και να διασαφηνιστεί πώς τελικά βρέθηκε στον χώρο και φυσικά αν σχετίζεται με οτιδήποτε παράνομο. Επισημαίνεται πως στο οικόπεδο διεξάγονται δύο έρευνες. Η μία είναι αυτή της Χημικής Υπηρεσίας Λάρισας η οποία συλλέγει δείγματα από τα χώματα ώστε να διαπιστωθεί αν υπάρχουν χημικές ή άλλες ουσίες και η έρευνα της ομάδα Anubis, με τους ειδικά εκπαιδευμένους σκύλους που ψάχνουν για ανθρώπινα υπολείμματα. Η δήλωση της Κατερίνας Βουτσινά στο documentonews.gr: Μετά από σχεδόν 14 μήνες βρίσκομαι στο δεύτερο σημείο, όπου πριν λίγο καιρό ανακαλύφθηκε ότι μετέφεραν χώματα και υλικά από το σημείο του φονικού. Σχετικά με την πρώτη δειγματοληψία που έγινε στις 5/4/2024 θέλω να τονίσω την δυσάρεστη έκπληξη μου, όταν είδα να πατάει εκσκαφέας τα χώματα στα οποία πιθανόν να υπάρχουν ανθρώπινα υπολείμματα. Στο συγκεκριμένο σημείο υπάρχουν τεράστιες ποσότητες χωμάτων. Αρχικά, από εκεί υποδείχθηκε στους χημικούς να πάρουν δείγματα. Στη συνέχεια και μετά την έρευνα της ομάδας Anubis επεκτάθηκε ο χώρος, αφού η ομάδα έκανε αποκάλυψη επιφάνειας και κατέδειξε σημεία όπου υπήρχαν συντρίμμια. Και ρωτάω εύλογα. Πώς έγινε από την Χημική Υπηρεσία Λάρισας δειγματοληψία από τα συγκεκριμένα σημεία, ενώ δεν είχαν οριοθετηθεί τα χώματα που προϋπήρχαν στην περιοχή από αυτά που μεταφέρθηκαν από το σημείο του φονικού. Μάλιστα, την ημέρα της πρώτης δειγματοληψίας παρακολούθησα τις τηλεοπτικές δηλώσεις τεχνικού συμβούλου που βρέθηκε στο σημείο, να λέει πως τεχνικοί σύμβουλοι και πραγματογνώμονες βρέθηκαν στο σημείο για να υποδείξουν. Πώς λοιπόν δεν μερίμνησαν για να αποφύγουμε όλη αυτή την διαδικασία; Γιατί δεν υπήρξε εξ αρχής οριοθέτηση και χαρτογράφηση της περιοχής; Πρέπει να επισημάνω για άλλη μια φορά πως στο σημείο διεξάγονται δύο έρευνες. Η δειγματοληψία για ανεύρεση τυχόν χημικών ή άλλων ύποπτων ουσιών και η έρευνα της ομάδα Anubis με τα ειδικά εκπαιδευμένα σκυλιά για ανεύρεση ανθρώπινων υπολειμμάτων. Καθότι υπάρχουν και θύματα που δεν κάηκαν αλλά διαμελίστηκαν όπως άλλωστε και ο αδερφός μου αυτό με κάνει να αγωνιώ μήπως βρεθεί δικό του βιολογικό υλικό. Για αυτό το λόγο θα πρέπει να υπάρχει η δέουσα προσοχή και εμπλοκή ανθρώπων μόνο με το κατάλληλο για την υπόθεση επαγγελματικό υπόβαθρο. Έχει ανυπολόγιστο ψυχολογικό κόστος αυτή η διεστραμμένη τριπλέτα επανάληψης. Σε ένα πολύ μεγαλύτερο εύρος από την αρχική δειγματοληψία η ομάδα Anubis εντόπισε μία μισοθαμμένη παλέτα η οποία σαφώς και δεν δικαιολογείται μέσα στα συντρίμμια που έχουν ήδη βρει και αφαιρέσει. Από ότι ενημερώθηκα, η ομάδα Anubis εξασφάλισε -από την πρώτη στιγμή της ανεύρεσης αυτού του ύποπτου υλικού (παλέτας)- την φύλαξή της και αναμένει την δειγματοληψία για να συνεχιστεί η έρευνά τους. Ο κόσμος πρέπει να καταλάβει πως και οι δύο αυτές διαδικασίες είναι πολύ σημαντικές. Διαβάστε επίσης: Ευρωεκλογές: Η πρώτη αντίδραση Παπανώτα – Η απόσυρσή μου είναι νίκη για τον Γεωργιάδη (Video) ΣΥΡΙΖΑ: Ο Σιδηρόπουλος στη θέση Παπανώτα στο ευρωψηφοδέλτιο Εκτός ψηφοδελτίου ΣΥΡΙΖΑ ο Δημήτρης Παπανώτας μετά τα σεξιστικά σχόλια Τέμπη: Μισοθαμμένη παλέτα εντοπίστηκε στο ιδιόκτητο οικόπεδο – «Αγωνιώ μήπως βρεθεί βιολογικό υλικό» λέει συγγενής στο documentonews.gr Ο Ανδρουλάκης, ο ήλιος του ΠΑΣΟΚ και η κολυμβήθρα του Σιλωάμ Ισραήλ: Εξετάστηκαν μέσα στην εβδομάδα τα σχέδια επίθεσης στο Ιράν – Το κρίσιμο τηλεφώνημα Μπάιντεν – Νετανιάχου Champions League: Ρεάλ – Μπάγερν, το δεύτερο ζευγάρι των ημιτελικών – Πώς πήραν την πρόκριση (Videos) Υγεία SOS: Λωρίδα της γάζας τα νοσοκομεία – Μόνο χαράτσια και χειρουργεία με πληρωμή Σοκ: Ανώτερος Αξιωματικός της Πυροσβεστικής έδερνε τη σύντροφό του – Τον κατήγγειλε αλλά η ΕΛΑΣ… δεν τον βρίσκει"
    },
    {
        "title": "Ο Γρ. Δημητριάδης έκανε επανεμφάνιση σε εκδήλωση του Άδωνη και όλοι έτρεξαν να φωτογραφηθούν μαζί του - Documento",
        "body": "Δεν εμφανίζεται συχνά σε εκδηλώσεις ο Γρηγόρης Δημητριάδης, αλλά, όταν εμφανίζεται, κερδίζει τα βλέμματα και όχι μόνο λόγω… ύψους. Το ίδιο έγινε στην παρουσίαση του βιβλίου του Αδωνη Γεωργιάδη. Όταν ο ανιψιός και πρώην γενικός γραμματέας του πρωθυπουργού, που έχει παραιτηθεί από το 2022, μπήκε στην αίθουσα, πολλοί έσπευσαν να φωτογραφηθούν μαζί του, δείχνοντας ότι το αίμα νερό δεν γίνεται στη ΝΔ. Υπενθυμίζεται ότι ο Γρηγόρης Γεωργιάδης λειτούργησε ως ασπίδα του Κυριάκου Μητσοτάκη στο σκάνδαλο των υποκλοπών και… «θυσιάστηκε» αυτός για να μην αναλάβει το βάρος ο άμεσος πολιτικός προϊστάμενος της ΕΥΠ που ήταν ο ίδιος ο πρωθυπουργός.  Διαβάστε επίσης: Φόβος στο Μαξίμου – «Να πάρουμε τις εκλογές στα σοβαρά» λέει ο Μητσοτάκης  ΣΥΡΙΖΑ για Τέμπη: «Θα συνεχίσουμε τον αγώνα για να αποτραπεί το δεύτερο μεγάλο έγκλημα της μεθοδευμένης συγκάλυψης» ΣΥΡΙΖΑ: Το νεοφιλελεύθερο σχέδιο της ΝΔ είναι η πλήρης απαξίωση της Υγείας ως δημόσιου αγαθού"
    },
    {
        "title": "Μητσοτακικές πρακτικές από τη Φον ντερ Λάιεν - Documento",
        "body": "Ο Αδωνης Γεωργιάδης είχε υπερασπιστεί την τοποθέτηση μετακλητού συνεργάτη του χωρίς πτυχίο επειδή αξίζει πολύ περισσότερα από τους πτυχιούχους. Βέβαια τα ρουσφέτια στους «ημέτερους» διατρέχουν όλο το κυβερνητικό σύμπαν, με το Μαξίμου να διορίζει χωρίς τα απαιτούμενα προσόντα Διαματάρη και Κοντολέων. Στις Βρυξέλλες, όμως, όπου η Ούρσουλα φον ντερ Λάιεν διόρισε τον τελευταίο εκ των υποψηφίων στα προσόντα Μάρκους Πίπερ, ξέσπασε σκάνδαλο. Με τις εκλογές ενόψει, τέσσερις επίτροποι της Ούρσουλα διαχώρισαν τη θέση τους, ωστόσο το Ευρωπαϊκό Λαϊκό Κόμμα θα υπερασπιστεί τη βασίλισσα της κυψέλης του υψώνοντας κάθε δεξιό μελισσόπουλο το κεντρί του, όπως δήλωσε αξιωματούχος του στο Politico. Το σκηνικό έγινε ακόμη πιο «ελληνικό» όταν ο σοσιαλιστής Μάρος Σέφτσοβιτς στήριξε –ανέλπιστα;– την πρόεδρο της Κομισιόν σε αυτή την υπόθεση διαφθοράς. Θ.Κ. Δείτε επίσης: Ούρσουλα φον ντερ Λάιεν: Ανοιχτή σύγκρουση μετά την ανταρσία 4 Επιτρόπων για το ρουσφέτι με τον Μάρκους Πίπερ Κομισιόν: Για… ρουσφέτι καταγγέλουν την Ούρσουλα φον ντερ Λάιεν 4 κορυφαίοι Επίτροποι"
    },
    {
        "title": "Κυκλοφοριακές Ρυθμίσεις στον ΑΘΕ - Documento",
        "body": "Κυκλοφοριακές ρυθμίσεις, μακράς διαρκείας θα ισχύσουν στον αυτοκινητόδρομο Α.Θ.Ε., με σκοπό την εκτέλεση ασφαλτικών εργασιών. Ειδικότερα, από τη Δευτέρα 22 Απριλίου στις 07:00 έως και την Παρασκευή 26 Απριλίου στις 21:00, από το 78,2ο χλμ. έως και το 82,1ο χλμ. στο ρεύμα κυκλοφορίας προς Λαμία, θα ισχύσει:\nΑ ΦΑΣΗ: Αποκλεισμός της δεξιάς λωρίδας κυκλοφορίας και της Λωρίδας Έκτακτης Ανάγκης (Λ.Ε.Α). Η διεξαγωγή της κυκλοφορίας θα γίνεται από την αριστερή λωρίδα.\nΒ ΦΑΣΗ: Αποκλεισμός της αριστερής λωρίδας κυκλοφορίας. Η κυκλοφορία θα διεξάγεται από τμήμα της δεξιάς λωρίδας και από τμήμα της Λ.Ε.Α. Η Νέα Οδός έχει λάβει όλα τα απαραίτητα μέτρα για την ασφάλεια και εξυπηρέτηση των οδηγών, ενώ σχετικές προσωρινές σημάνσεις θα τοποθετηθούν με στόχο την πλήρη ενημέρωση όλων των οδηγών. Η Νέα Οδός ευχαριστεί για την κατανόηση και εφιστά την προσοχή των οδηγών καθώς οι τελευταίοι οφείλουν να συμμορφώνονται πλήρως με τη σχετική σήμανση."
    },
    {
        "title": "Οι Σπέτσες του Μητσοτάκη - Documento",
        "body": "Τελικά όλοι οι βουλευτές -με την εξαίρεση δύο που αντιμετωπίζουν πρόβλημα υγείας- πήγαν στις Σπέτσες (απλώς, ως γνήσιοι συριζαίοι, έπρεπε πρώτα να διαμαρτυρηθούν). Από εκεί και πέρα, τα ΜΜΕ αυτής της διεφθαρμένης χώρας έχουν στηθεί στις Σπέτσες, προσπαθούν να βρουν «ηχηρές απουσίες» και στοιχεία «εκδρομής» σε ένα άδειο χειμωνιάτικο τοπίο, για να αποδομήσουν την ιδέα Κασσελάκη να καλέσει τους βουλευτές του στο νησί. Ξέρετε τι θα γινόταν αν ο Κυριάκος Μητσοτάκης είχε καλέσει τους βουλευτές του στο σπίτι του στα Χανιά ή σε κάποιο από τα υπόλοιπα 39 ακίνητά του για τριήμερο εργασίας; Οι δημοσιογράφοι του συστήματος θα ήταν ενθουσιασμένοι, θα μιλούσαν για τον νέο Μακρόν που χρησιμοποιεί μεθόδους της αγοράς και εκσυγχρονίζει το κόμμα του, τα site της διαπλοκής θα είχαν τίτλους όπως «το τσιτάχ στρώνει τους βουλευτές του στη δουλειά» ή «Μητσοτάκης από το μέλλον» και θα εκθείαζαν τον Πρωθυπουργό που περνάει το κόμμα του στην εποχή των power point, των παρουσιάσεων και της λογοδοσίας. Στα δελτία των ειδήσεων, οι σχολιαστές θα έσταζαν σάλια και μέλι ταυτόχρονα για τον καινοτόμο, ακάματο πρωθυπουργό που έβαλε τους βουλευτές του να εργαστούν αλλεπάλληλα πεντάωρα, με ελάχιστες διακοπές. «Και μόνο ένα πεντάλεπτο διάλειμμα για τσιγάρο ανά μία ώρα, γιατί ο Πρωθυπουργός μας δεν επιτρέπει τσιγάρο μες στο σπίτι, τους έχει βάλει σε τάξη!», θα φώναζε εκστασιασμένος ο κάθε Πρετεντέρης. Οι «Σπέτσες του Μητσοτάκη» θα ήταν ένας θρίαμβος της εργασίας, της τεχνολογίας, του πώς ένας ηγέτης πάει το κόμμα του μπροστά και δημιουργεί ισχυρούς δεσμούς μεταξύ των συνεργατών του.\nΟι Σπέτσες του Κασσελάκη είναι εκδρομή, αφορμή για τσίπουρα, μπαρότσαρκες σε κλειστό νησί, αν πήγε ο Τάιλερ, ποιος μετέφερε τις βαλίτσες και «πού τους κουβαλάει τώρα τους ανθρώπους;». Ο ελληνικός λαός, απαθής, χωρίς κριτήριο πια, έχει συνηθίσει εδώ και χρόνια να ψωνίζει από τα καλάθια μίας ερντογανικού τύπου ενημέρωσης.\nΓι’ αυτό και τα αποτελέσματα των εκλογών είναι ερντογανικού τύπου.\nΓι’ αυτό και η δημοκρατία που παγιώνεται στη χώρα μας είναι ερντογανικού τύπου δημοκρατία. Η πλειοψηφία το έχει αποδεχτεί. Είναι μία πειθήνια πλειοψηφία στην καθεστωτική προπαγάνδα. Οι υπόλοιποι; Οι λίγοι; Καλό μας κουράγιο.\nΊσως μία λοβοτομή να μας έκανε να περνάμε, αν όχι καλύτερα, τουλάχιστον μία ζωή με λιγότερο πόνο για τα όσα εξευτελιστικά συμβαίνουν στη χώρα μας."
    },
    {
        "title": "Ειδήσεις των Media | Documento News",
        "body": " "
    },
    {
        "title": "«Νονός 2»: Σε επετειακή προβολή το αριστούργημα του Κόπολα - Documento",
        "body": "Σήμερα Σάββατο 20 Απριλίου, στην «Όπερα» της Ακαδημίας προβάλλεται το αριστούργημα «ΝΟΝΟΣ ΙΙ» σε ψηφιακή αποκατάσταση από τον ίδιο τον Φράνσις Φορντ Κόπολα. Πρόσφατα βρέθηκα σε μια ειδική εκδήλωση στο Ελληνοαμερικανικού Ινστιτούτο με θέμα το σινεμά του Φράνσις Φορντ Κόπολα και διαπίστωσα πόσο αγαπητός παραμένει ο «Νονός» του «πατριάρχη» του αμερικανικού σινεμά των 70ς, για όλες τις γενιές των σινεφίλ. Ειδικά το τιμημένο με Όσκαρ καλύτερης ταινίας, σκηνοθεσίας, Β’ ανδρικού ρόλου (Ρόμπερτ Ντε Νίρο), διασκευασμένου σεναρίου, μουσικής και καλλιτεχνικής διεύθυνσης δεύτερο μέρος του μνημειώδους saga, μοιάζει να κατέχει ξεχωριστή θέση στην καρδιά των περισσότερων. Ο «Νονός 2» κλείνει φέτος τα 50 ζωής και το Διεθνές Φεστιβάλ Κινηματογράφου της Αθήνας Νύχτες Πρεμιέρας προγραμμάτισε την σημερινή προβολή (Σάββατο 20 Απριλίου, 21.30 στην αίθουσα CINOBO ΟΠΕΡΑ 1) της ψηφιακά αποκατεστημένης κόπιας που επιμελήθηκε ο ίδιος ο σκηνοθέτης. Το 1972 ο πρώτος «Νονός» παρουσίασε ένα μεγαλειώδες γκανγκστερικό σύμπαν με όρους αλληγορικούς και απόηχους αρχαίας τραγωδίας, που είχε για πυρήνα της ιστορίας του, την πορεία της οικογένειας Κορλεόνε. Φυσικά στο πρώτο μέρος αυτής της ξεχωριστής παραβολής για την ιστορία της ίδιας της Αμερικής, δεσπόζει η μορφή του επιβλητικού πατριάρχη Βίτο Κορλεόνε (Μάρλον Μπράντο) ο οποίος ετοιμάζεται να αποχωρήσει από το θρόνο του. Ο δεύτερος «Νονός» καταφέρνει κάτι ακόμη πιο εντυπωσιακό, καθώς παίρνει όλα τα θεματικά και ιδεολογικά γνωρίσματα της πρώτης ταινίας και τα εμπλουτίζει, διηγούμενος πλέον την άνοδο και την πτώση του Μάικλ Κορλεόνε (Αλ Πατσίνο). Ενός ήρωα γεμάτου αντιφάσεις που επιχειρεί να αναμετρηθεί με το ισοπεδωτικό βάρος της πατρικής κληρονομιάς και της εξουσίας, παραμένοντας ηθικός και ακέραιος. Ταυτόχρονα όμως, με μια θαρραλέα αφηγηματική κίνηση, ο Κόπολα επιστρέφει στο παρελθόν και τις μέρες που ένας νεαρός ακόμη Βίτο Κορλεόνε εγκαταλείπει την ιταλική γενέτειρά του και μεταναστεύει στην Αμερική για να σκαρφαλώσει εκεί τα πρώτα σκαλοπάτια του οργανωμένου εγκλήματος, φέρνοντας σε συγκλονιστική αντιπαράθεση την ένδοξη ιστορία επικράτησης του πατέρα με την άδοξη συντριβή του γιού. Ο Αλ Πατσίνο σημειώνει εδώ τη σημαντικότερη ερμηνεία της καριέρας του, ο Ρόμπερτ Ντε Νίρο παίρνει επάξια τα ερμηνευτικά σκήπτρα από τον Μάρλον Μπράντο, ενσαρκώνοντας μια νεαρότερη εκδοχή του Βίτο Κορλεόνε, και ο Φράνσις Φορντ Κόπολα, με δεδομένη τη θριαμβευτική επιτυχία της πρώτης ταινίας, δημιουργεί απερίσπαστος με όρους αυστηρά καλλιτεχνικούς, υπογράφοντας ένα από τα κορυφαία έργα της έβδομης τέχνης. Διαβάστε επίσης: Νέες ταινίες: Αμερικανικός εμφύλιος από το μέλλον"
    },
    {
        "title": "Η επικίνδυνη αποστολή του Μητσοτάκη στο Μαράθι της Κρήτης - Documento",
        "body": "** Ο Κυριάκος άκουσε για άλλη μια φορά τις τελευταίες καταγραφές του Predator… ** Ήταν πλέον βέβαιος από τις συνομιλίες ότι ο σύμμαχος και φίλος Νετανιάχου θα δεχθεί επίθεση από τους Αγιατολάχ της Τεχεράνης, αλλά για καλό και για κακό ρώτησε τους μοντέρ του Μαξίμου: «Μήπως κι αυτές οι συνομιλίες είναι πειραγμένες;». Η απάντηση ήταν αρνητική… ** Ο πρωθυπουργός σήμανε αμέσως συναγερμό… ** Ζήτησε από τον Σκέρτσο τους επιχειρησιακούς χάρτες, τους άπλωσε στο γραφείο του, έβγαλε το μοιρογνωμόνιο, τους χάρακες, τράβηξε τις ευθείες γραμμές… ** Αυτό που έβλεπε μπροστά του ήταν σχεδόν απίστευτο: Το πιο κοντινό σημείο της ελληνικής επικράτειας στο Ισραήλ, είναι το Μαράθι της Κρήτης… ** 35° 33′ 0″ N, 24° 7′ 0″ E, οι γεωγραφικές συντεταγμένες για το Μαράθι, 31° 24′ 0″ N, 35° 0′ 0″ E, οι γεωγραφικές συντεταγμένες του Ισραήλ. Σχεδόν δίπλα, μια ευθεία… ** Ο Κυριάκος χωρίς να διστάσει στιγμή, τηλεφώνησε στη Μαρέβα: «Φεύγουμε τώρα για Μαράθι»… ** Πήρε το αεροταξί της Ελληνικής Δημοκρατίας και σε λιγότερο από μια ώρα ήταν στην παραλία. Άπλωσε τις καρέκλες-ξαπλώστρες, έβγαλε από τον σάκο τα κιάλια και «σημάδεψε» το Τελ Αβίβ… ** Ποτέ ο Μητσοτάκη δεν θα άφηνε μόνο τον φίλο Μπενιαμίν. Ήθελε να βρίσκεται όσο πιο κοντά του γίνεται… ** Κι όσο το SMS της συζύγου προς τη σύζυγο Νετανιάχου, Σάρα, «Να τα βρείτε με τους Ιρανούς, άκου τους υπουργούς» έμενε αναπάντητο, τόσο η αγωνία του χτυπούσε κόκκινο… ** Κόκκινο χτυπούσε όμως και το θερμόμετρο και αναγκάστηκε ο Κυριάκος μας να κάνει μια βουτιά για να δροσιστεί ώστε να μπορεί απερίσπαστος να παρακολουθεί τις δραματικές εξελίξεις στη Μέση Ανατολή… ** Αυτή είναι η αλήθεια για το ταξίδι και το μπάνιο του Κυριάκου στο Μαράθι. Όλα τα άλλα είναι κακοήθειες για τον χάπι τράβελερ πρωθυπουργό μας… ** Σε επικίνδυνη αποστολή ήταν ο άνθρωπος κι όχι σε Weekend… ** Κι όσο η Μέση Ανατολή φλέγονταν και κρατούσε απασχολημένο τον Κυριάκο μας, οι Κινέζοι έφτιαχναν δικιά τους Σαντορίνη στην Κίνα… ** Στον κόσμος τους οι Κινέζοι. Αντί να αντιγράψουν και να φτιάξουν έναν Μητσοτάκη, έχτισαν μια πόλη-αντίγραφο της Οίας στην επαρχία Γιουνάν… ** Πιο χρήσιμο αντίγραφο θα ήταν ο Κυριάκος του Γιουνανιστάν… ** Φαντάζεστε τον Κυρ Γιακό Μητσοτά Κι… ** Θα τα έσπαγε κι ως Κινέζος Μωυσής-αυτοκράτορας… ** Έχει και το know-how ο πολυχρονεμένος μας. Πέντε χρόνια τώρα για ό,τι συμβαίνει στη χώρα κάνει τον Κινέζο. Για τις υποκλοπές, τα Τέμπη, το ξυλόλιο, τη «μονταζιέρα», την ακρίβεια, την πανδημία, τη φτώχεια, για όλα κάνει τον Κινέζο… ** Για την περιουσία του κάνει την πάπια Πεκίνου… ** Για τις εξελίξεις στη Μέση Ανατολή κάνει τον Κινέζο κολυμβητή… ** Δαιμόνιοι όμως οι σχιστομάτηδες. Αντέγραψαν το μόνο νησί του Αιγαίου όπου δεν έχει σπίτι ο Μητσοτάκης… ** «Αυτός είναι ικανός να μας ζητήσει δικαιώματα» θα σκέφτηκαν… ** Αν τολμούν, ας αντιγράψουν και τα Ζαγοροχώρια, τα Χανιά, το Μαράθι, την Τήνο, τη Γλυφάδα, το σπίτι του Βολταίρου… **Κικιρικικί οι Κινέζοι… ** Σαν τους Βουκεφάλες με τις περικεφαλαίες οι οποίοι τώρα που οι Κινέζοι μάς κλέβουν τα ηλιοβασιλέματά μας κάνουν το παγόνι. Μόνο για τον ήλιο της Βεργίνας έκαναν τα κοκοράκια… ** Θα μου πείτε ότι εδώ κατοχύρωσαν οι Τούρκοι το Turkaegean και δεν άνοιξε μύτη… ** Με ΥΠΕΞ τον Γεραπετρί Τι, πάλι καλά να λέμε. Σε τελική ανάλυση την ΑΟΖ της λίμνης Υλίκης δεν την αμφισβήτησε κανείς. Ακόμη… ** Για τη Βιστωνίδα δεν βάζω και το χέρι μου στη φωτιά. Για τη Μεγάλη Πρέσπα ας μην το συζητάμε καλύτερα… ** Από την άλλη, τι να πρωτοκάνουν και οι μπατριώτες μας; Οι «ακρίτες» μας αυτή την εποχή είναι απασχολημένοι με την Ακρίτα, η οποία στεναχώρησε τη γυναίκα του αυτοκράτορα… ** Πατριωτισμός made in China… ** Κι ο Αλέξης μας από το «έλα με φόρα» πήρε σβάρνα όλα τα Φόρα… ** «Πολιτική δεν είναι μόνο το TikTok» δήλωσε από το Φόρουμ των Δελφών, ρίχνοντας νέες τροχιοδεικτικές προς τον νέο ένοικο της Κουμουνδούρου… ** Σε τούτη εδώ τη στήλη, στηλιτεύοντας την υπερέκθεση του νυν προέδρου, γράφαμε επί λέξει στις 10 Μαρτίου υπό τον τίτλο «Η χώρα θέλει πρωθυπουργό και όχι influencer»: «Στέφανε, άμα θες να γίνεις TikToker, πρέπει να αλλάξεις επαγγελματικό προσανατολισμό»… ** Όμως, (πρώην) πρόεδρε Αλέξη, να σου θυμίσω τώρα που πήρες φόρα και πας σε όλα τα Φόρα ότι όταν εσύ και το επιτελείο σου καταλάβατε ότι ο Μητσοτάκης έχει TikTok με κάποια εκατομμύρια ακολούθους ήταν ήδη περισσότερες από 15 ποσοστιαίες μονάδες μπροστά… ** Καλύτερα TikTok, λοιπόν, παρά ατέρμονες συνεδριάσεις στην Κουμουνδούρου με τους τότε μεγαλοπαράγοντες και νυν αποσχισθέντες του 2%. Με το ζόρι 2%… ** Τικ τακ, τικ τακ, άρχισε η αντίστροφη μέτρηση για τον Μητσοτάκη… Καλησπέρα σας Δ.ΠΑΠ. Διαβάστε επίσης: Για… μπανάκι ο Κυρ. Μητσοτάκης στα Χανιά… Κεχαγιά: Περιμένουμε από τον κ. Μητσοτάκη να ολοκληρώσει τις βουτιές στο Μαράθι και να αποπέμψει τον Κυριαζίδη Πυρά Κασσελάκη κατά Μητσοτάκη και Αυτιά: Βάζουν στο ψηφοδέλτιό ό,τι πιο λαϊκιστικό και προπαγανδιστικό υπάρχει (Video)"
    },
    {
        "title": "Ανδρουλάκης: Να αποδοκιμαστεί η κυβέρνηση που περιφρονεί αυτοδιοίκηση και πολίτες - Documento",
        "body": "“Είναι μία εξαιρετική ευκαιρία οι ευρωεκλογές της 9ης Ιουνίου, ώστε να αποδοκιμαστεί μία πολιτική συμπεριφορά της κυβέρνησης που περιφρονεί την αυτοδιοίκηση, τους εκλεγμένους δημάρχους, τα δημοτικά συμβούλια, και, εν τέλει, την κοινωνία των πολιτών”, επισήμανε ο πρόεδρος του ΠΑΣΟΚ-Κινήματος Αλλαγής, Νίκος Ανδρουλάκης, στη διάρκεια της συνάντησης με τη δήμαρχο Καλαμαριάς, Χρύσα Αράπογλου, με την οποία συζήτησαν για την αξιοποίηση του παραλιακού μετώπου της Θεσσαλονίκης. “Πρέπει να σταματήσει ο κ. Μητσοτάκης να παίρνει αποφάσεις πίσω από κλειστές πόρτες, αποκλειστικά με προτεραιότητα το χάιδεμα ισχυρών οικονομικών συμφερόντων. Υπάρχουν τα χρήματα του Ταμείου Ανάκαμψης, υπάρχουν πια πολλοί ευρωπαϊκοί πόροι, ας αξιοποιηθούν με προτεραιότητα τη βελτίωση της ζωή των πολιτών”, είπε ο κ. Ανδρουλάκης και σχετικά με το παραλιακό μέτωπο υπογράμμισε: Διαβάστε επίσης – Ο τηλεοπτικός «παπα- Μιχάλης» του Σασμού στο ευρωψηφοδέλτιο του ΠΑΣΟΚ “Για μας είναι προτεραιότητα να αναπτυχθεί σωστά το παραλιακό μέτωπο της Θεσσαλονίκης, μήκους 40 χιλιόμετρων, ώστε να βελτιώσει τη ζωή των πολιτών και να αποκτήσει όλο το πολεοδομικό συγκρότημα Θεσσαλονίκης ένα ισχυρό συγκριτικό πλεονέκτημα, σε σχέση με άλλες μεγάλες ευρωπαϊκές πόλεις. Αυτό για να το πετύχουμε χρειάζεται και προτείνουμε έναν ενιαίο θεσμό, έναν ενιαίο φορέα σχεδιασμού, υλοποίησης και διαχείρισης του έργου. Δυστυχώς όμως η κυβέρνηση της Νέας Δημοκρατίας περιφρονεί την αυτοδιοίκηση και την κοινωνία των πολιτών. Δεν μπορεί να σχεδιάζουν πίσω από κλειστές πόρτες έργα που αφορούν εκατομμύρια Ελληνες πολίτες, με προτεραιότητα το πως θα έχουν καλές σχέσεις με ισχυρά συμφέροντα”. Για τη δήμαρχο Καλαμαριάς, Χρύσα Αράπογλου, είπε ότι έχει πολύ μεγάλη εμπειρία και τις αντοχές να πετύχει το καλύτερο δυνατό για τους πολίτες της Καλαμαριάς. Και μαζί με τους υπόλοιπους δήμους, που εμπλέκονται στο παραλιακό μέτωπο, να πετύχουν τις επόμενες δεκαετίας να βελτιωθεί ραγδαία η ζωή όλο τον κατοίκων της Θεσσαλονίκης. Από την πλευρά της η κ. Αράπογλου τόνισε πως μιας κι έρχονται οι ευρωεκλογές πρέπει να ανοίξουμε τι συζήτηση για τι σημαίνει σχεδιασμός πόλεων στην Ευρώπη. “Τουλάχιστον να κρατήσουμε το ευρωπαϊκό κεκτημένο για την βιωσιμότητα των πόλεων”, είπε και συνέχισε: “Στην Καλαμαριά με το εξαιρετικό παραλιακό μέτωπο των 6,5 χιλιομέτρων που βρίσκεται σε πολύ άσχημη κατάσταση, γιατί κάποιοι θέλουν να τα κρατήσουν όλα μέχρι να βρεθεί η βέλτιστη λύση του real estate, στο οποίο εμείς, φυσικά, είμαστε αντίθετοι, συνεχίσουμε να παλεύουμε με όλες μας τις δυνάμεις για το αυτονόητο. Δηλαδή για ελεύθερο παραλιακό μέτωπο, με περιβαλλοντικές και ποδηλατικές διαδρομές, με δράσεις πολιτισμού και ναυταθλητισμού, όπως γίνεται σε όλες τις ωραίες πόλεις του κόσμου και της Ευρώπης, μιας και είμαστε στις ευρωεκλογές”. Παράλληλα τόνισε πως το ΠΑΣΟΚ βρίσκεται κοντά σε αυτές τις προσπάθειες του Δήμου. Μετά την ολοκλήρωση της συνάντησης ο κ. Ανδρουλάκης περιόδευσε στον πεζόδρομο της Καλαμαριάς, συνομίλησε με καταστηματάρχες και πολίτες και φωτογραφήθηκε μαζί τους. Τον πρόεδρο του ΠΑΣΟΚ-Κινήματος Αλλαγής συνόδευαν οι υποψήφιοι ευρωβουλευτές Θοδωρής Ζαγοράκης, Κώστας Χρυσόγονος, Ηλίας Κικίλιας, Νίκος Ξυλούρης, Γρηγόρης Ζαρωτιάδης, Κωνσταντίνα Αδάμου, Στεφανία Τανιμανίδου, Μυρτώ Σαμαρά, Χριστίνα Αλιρη και Κατερίνα Πλέσια- Ευσταθοπούλου, ο εκπρόσωπος Τύπου Θανάσης Γλαβίνας και στελέχη του κόμματος. Έπειτα από τη σύντομη περιοδεία, ο κ. Ανδρουλάκης κάθισε σε καφέ της Καλαμαριάς μαζί με τους υποψήφιους του κόμματος του.  "
    },
    {
        "title": "Διέκοψαν την ομιλία της Ούρσουλα φον ντερ Λάιεν: «Έχετε στα χέρια σας αίμα παιδιών της Παλαιστίνης» (Video) - Documento",
        "body": "«Έχετε στα χέρια σας αίμα παιδιών της Παλαιστίνης», φώναξε ένας διαδηλωτής διακόπτοντας την Ούρσουλα φον ντερ Λάιεν, κατά τη διάρκεια της ομιλίας της στην Σύνοδο Κορυφής της Ευρωπαϊκής Άμυνας και Ασφάλειας. Ο άντρας διέκοψε απότομα την Ευρωπαία αξιωματούχο, την οποία χαρακτήρισε ως εγκληματία, με αφορμή όσα συμβαίνουν στη Λωρίδα της Γάζας κατά του άμαχου πληθυσμού των Παλαιστινίων. Ο άντρας όπως ακούγεται και στο παρακάτω βίντεο φωνάζει: «Κυρία φον ντερ Λάιεν, αυτή είναι η σύλληψη ενός πολίτη! Σας κατηγορούν για βοήθεια στη γενοκτονία στη Γάζα! Έχετε εκφράσει την πλήρη υποστήριξη στο Ισραήλ στην αρχή αυτής της γενοκτονίας! Έχετε στα χέρια σας αίμα παιδιών της Παλαιστίνης! Είστε εγκληματίας, κυρία φον ντερ Λάιεν! Πρέπει να είστε στη Χάγη! Δεν πρέπει να είστε εδώ. Δεν πρέπει να ψάχνετε για δεύτερη θητεία! Είστε εγκληματίας πολέμου! Ελεύθερη Παλαιστίνη! Ελεύθερη Παλαιστίνη!» “The blood of Palestinian children is on your hands!” A speech by Ursula von der Leyen was briefly interrupted by a man who accused her of being a “criminal” over her support for Israel. pic.twitter.com/WQrwPcfpD3 — NoComment (@nocomment) April 17, 2024  Η Φον ντερ Λάιεν, η οποία έμεινε ατάραχη κατά τη διάρκεια του απροσδόκητου συμβάντος, ξεκίνησε στη συνέχεια την παρέμβασή της ευχαριστώντας τους οικοδεσπότες της για την πρόσκληση. “Κυρίες και κύριοι, χαίρομαι που βρίσκομαι εδώ”, είπε. Δείτε επίσης: Ούρσουλα φον ντερ Λάιεν: Ανοιχτή σύγκρουση μετά την ανταρσία 4 Επιτρόπων για το ρουσφέτι με τον Μάρκους Πίπερ Κομισιόν: Για… ρουσφέτι καταγγέλουν την Ούρσουλα φον ντερ Λάιεν 4 κορυφαίοι Επίτροποι Το Ευρωκοινοβούλιο καλεί την Ούρσουλα φον ντερ Λάιεν να πάρει πίσω το ρουσφέτι στον Πίπερ  "
    },
    {
        "title": "Ιράν: Παραλαμβάνει την πρώτη παρτίδα ρωσικών μαχητικών αεροσκαφών Su-35 - Documento",
        "body": "Το Ιράν θα παραλάβει μέσα στις επόμενες ημέρες την πρώτη παρτίδα της τελευταίας γενιάς ρωσικών μαχητικών αεροσκαφών Sukhoi SU-35 , μετέδωσαν σήμερα ιρανικά μέσα ενημέρωσης. Το Ιράν είχε αγοράσει τα μαχητικά αεροσκάφη τον Νοέμβριο, σύμφωνα με την ιστοσελίδα της εφημερίδας Etemad. Η πρώτη παράδοση πρόκειται να γίνει μέσα στις επόμενες ημέρες. Δεν έχουν γίνει γνωστές περισσότερες λεπτομέρειες, αλλά σύμφωνα με αναφορές, το Ιράν θα παραλάβει συνολικά 24 νέα μαχητικά αεροσκάφη. Το υπουργείο Άμυνας της Ισλαμικής Δημοκρατίας ανακοίνωσε πέρυσι ότι η χώρα απέκτησε μαχητικά ελικόπτερα Mi-28H και Yak-130 από τη Ρωσία εκτός από τα SU-35. Έπειτα από την κατάρρευση της πυρηνικής συμφωνίας του 2015, η οποία είχε ως στόχο να αποτρέψει το Ιράν να αποκτήσει πυρηνικά όπλα, και την επακόλουθη επαναφορά των δυτικών κυρώσεων, η Τεχεράνη έχει εντείνει τις σχέσεις της με τη Μόσχα. Η Δύση κατηγορεί το Ιράν ότι στηρίζει τη Ρωσία με υλικοτεχνική στρατιωτική στήριξη στον πόλεμο της Μόσχας κατά της Ουκρανίας και συγκεκριμένα ότι η Τεχεράνη προμηθεύει την Μόσχα με τα αποκαλούμενα drones καμικάζι, τα οποία, σύμφωνα με την Δύση, έχουν χρησιμοποιηθεί πολλές φορές στον πόλεμο στην Ουκρανία. Η Τεχεράνη αρνείται τους ισχυρισμούς αυτούς της Δύσης."
    },
    {
        "title": "Ενας, δύο, τρεις µαύροι κύκνοι - Documento",
        "body": "Ο Κανένας κάνει αντιπολίτευση (35%) σε πρόσφατη δηµοσκόπηση (Public Issue). Ούτε το σταµπαρισµένο ως κόµµα διαµαρτυρίας ΚΚΕ (8%) δεν κερδίζει στο προνοµιακό του πεδίο. Η δε αξιωµατική και η ελάσσων αντιπολίτευση, που έχουν στόχο να κυβερνήσουν, κοµπορρηµονούν για αύξηση ποσοστών χωρίς οδικό χάρτη για ανατροπή της κυβέρνησης Μητσοτάκη. Σε περιβάλλον γενικευµένης αγανάκτησης µόλις δύο απώλειες µετρά το επιτελείο του Μαξίµου, κι αυτές λόγω ενός επιχειρηµατία. Οι άµεσα ενδιαφερόµενοι παίρνουν την αντιπολίτευση στα χέρια τους. Μόνοι τους οι συγγενείς των θυµάτων των Τεµπών προκάλεσαν τεράστιο πλήγµα στην εικόνα της άριστης κυβέρνησης. Το έγκληµα τη στιγµατίζει σε δηµοσκοπικό εύρος 70-90%. Μάταια η «γαλάζια» επικοινωνιακή καταιγίδα προσπαθεί να αλλάξει την ατζέντα και να χαϊδέψει ακροδεξιά ακροατήρια. Ολα εκλαµβάνονται ως ψέµα. ∆εν πείθουν τα επιχειρήµατα µε τα οποία αποκρούει τις ευθύνες στη γιγαντιαία επιχείρηση συγκάλυψης όταν η Ελλάδα όλη θρηνούσε 57 ψυχές. Αγαρµπα ή εκλεπτυσµένα, οι φτηνές δικαιολογίες δεν πείθουν όταν ούτε οι τιµές στο ράφι δεν συνάδουν µε την ειδυλλιακή εικόνα που προβάλλει το Μαξίµου. Η ίδια η κυβερνητική πρακτική γεννά τα προβλήµατα που την πονούν. Πέντε χρόνια διακυβέρνησης µετά δεν είναι πια µόνο ένας αλλά δύο και τρεις οι µαύροι κύκνοι που αλλάζουν το momentum στο πολιτικό σκηνικό. Η έκρηξη Μαντούβαλου και η ρήση Χρυσοχοΐδη για «ατυχές περιστατικό» στη γυναικοκτονία της Κυριακής Γρίβα συνάδουν µε το «γαλάζιο» άγχος για το «κωλοτρένο» που θα τους στοιχίσει τις εκλογές. Η κυβέρνηση δεν πείθει και εξοργίζει. Η αντιπολίτευση «σέρνεται». Οταν ηλικιωµένες συµφωνούν χαµηλόφωνα ότι φταίει η Κυριακή που δεν έπρεπε να µιλά στο κινητό αλλά να µπει στο τµήµα και παράλληλα οργισµένες νεαρές επιλέγουν παραλία αντί κάλπης, η κυβέρνηση Μητσοτάκη επιβιώνει σαν αναγκαστική επιλογή. Η απουσία εναλλακτικής µεταµορφώνει τους µαύρους κύκνους σε τέρατα.  "
    },
    {
        "title": "ΕΥΡΩΕΚΛΟΓΕΣ - Documento",
        "body": " "
    },
    {
        "title": "Νέες ταινίες: Αμερικανικός εμφύλιος από το μέλλον - Documento",
        "body": "Ο Άλεξ Γκάρλαντ με το νέο του φιλμ «Εμφύλιος πόλεμος» περιγράφει εικόνες Αποκάλυψης από το πολύ κοντινό μέλλον των ΗΠΑ. Περιπέτεια αμερικανοβρετανικής συμπαραγωγής 2024 (109) Σκηνοθεσία: Αλεξ Γκάρλαντ Πρωταγωνιστούν: Κίρστεν Ντανστ, Βάγκνερ Μόουρα, Κέιλι Σπέινι, Νικ Οφερμαν, Τζέσι Πλέμονς  Στο κοντινό μέλλον και σε μια Αμερική που πλήττεται από εμφύλιο πόλεμο, μία ομάδα φωτορεπόρτερ και δημοσιογράφων προσπαθεί να φτάσει στην Ουάσιγκτον για να πάρει συνέντευξη από τον αμερικανό πρόεδρο. Στην τέταρτη σκηνοθετική δουλειά του ο πάλαι ποτέ συγγραφέας της «Παραλίας» Αλεξ Γκάρλαντ σκιτσάρει μια δυστοπική sci fi περιπέτεια που διαθέτει τα στοιχεία ενός αγωνιώδους και κατά διαστήματα συναρπαστικού road movie, έχοντας στο κέντρο της προβληματικής του την επόμενη μέρα της Αμερικής. Ο Γκάρλαντ περιγράφει ένα κράτος σε παρακμή και με σοβαρά ζητήματα δημοκρατίας. Χωρίς να καταγράφει τα αίτια του εμφυλίου μεταξύ Δύσης και Ανατολής, αρκείται στην απεικόνιση μιας χώρας που βράζει. Μέσα στο εσχατολογικό σκηνικό ο Γκάρλαντ αναζητά την ελπίδα στην αποστολή της δημοσιογραφίας, βάζοντας σε ρόλο πρωταγωνίστριας την Κίρστεν Ντανστ που ως πολεμική φωτορεπόρτερ καταγράφει τα γεγονότα όσο πιο αντικειμενικά μπορεί. Η ωμή απεικόνιση της πραγματικότητας εντάσσεται στο παραπάνω πλαίσιο και είναι ίσως, σύμφωνα με το σενάριο, ο μόνος τρόπος για να ξανακερδίσει η δημοσιογραφία τη χαμένη της αξιοπιστία. Βέβαια για να συμβεί αυτό, μερικά πράγματα θα αποδοθούν όπως ακριβώς είναι: ξεκάθαρα αλλά και τρομακτικά. Πιο τρομακτικά ίσως κι από τα βίαια επεισόδια που εκτυλίσσονται στα αστικά πεδία των μαχών. Η περιπλάνηση των ηρώων στην «ειδυλλιακή» ενδοχώρα, είναι αποκαλυπτική για είναι το πρόσωπο της σημερινής Αμερικής. Η μαζική οπλοκατοχή, το τυφλό θρησκευτικό συναίσθημα («God bless America»), η αδιαφορία που μετατρέπεται σε αναλγησία, η έλλειψη παιδείας και το χάσμα των τάξεων, ο ρατσισμός και η ξενοφοβία (εξαιρετικό το επεισόδιο με τον Τζέσι Πλέμονς) και κυρίως η ιδεολογική πόλωση, είναι μερικές από τις αιχμηρές βινιέτες που χρησιμοποιεί ο Γκάρλαντ στο πολιτικό-κοινωνικό σχόλιο του. Σχόλιο που ολοκληρώνεται πάντως άτσαλα με το σχηματικό φινάλε. Δραματική γαλλικής παραγωγής 2023 (97) Σκηνοθεσία: Ιρίς Καλτενμπάκ Πρωταγωνιστούν: Χαφσιά Χερζί, Αλέξις Μανέντι, Νίνα Μερίς  Η Λίντια χωρίζει με τον φίλο της όταν μαθαίνει την απιστία του. Το ίδιο βράδυ γνωρίζει τον Μίλος και κοιμάται μαζί του. Ένα χρόνο μετά κι ενώ οι Λίντια- Μίλος έχουν χαθεί, η κοπέλα εμφανίζεται μπροστά του με ένα μωρό. Τo σκηνοθετικό ντεμπούτο της Καλτενμπάκ (βραβείο σεναρίου στην Εβδομάδα Κριτικής των Καννών αλλά και καλύτερης ταινίας στο πρόσφατο Γαλλόφωνο Φεστιβάλ της Ελλάδας) είναι ένα σκοτεινό κοινωνικό θρίλερ για την απουσία επικοινωνίας που οδηγεί στην απόγνωση. Παρότι το στόρι δεν βοηθά το χαρακτήρα της να είναι πάντα πειστικός στα όσα πράττει, η Χαφσιά Χερζί ως Λίντια κλέβει την παράσταση καταφέρνοντας με μαεστρία να αποδώσει το εύθραυστο ψυχολογικό προφίλ μιας γυναίκας που βρίσκεται σε μόνιμη σύγχυση. Τρόμου ιρλανδοαμερικανικής συμπαραγωγής 2024 (90) Σκηνοθεσία: Ματ Μπετινέλι-Ολπιν, Τάιλερ Γκίλετ Πρωταγωνιστούν: Μελίσα Μπαρέρα, Νταν Στίβενς, Αλίσα Γουιρ, Τζιανκάρλο Εσπόζιτο  Μια χούφτα επίδοξων εγκληματιών απάγουν την δωδεκάχρονη κόρη ενός μαφιόζου, απαιτώντας λύτρα αξίας 50 εκατομμυρίων δολαρίων. Όμως δεν συνειδητοποιούν πόσο θανάσιμο λάθος έχουν κάνει. Τo σκηνοθετικό δίδυμο του πρόσφατου «Scream VI» αλλά και του «Είσαι έτοιμος;» κατασκευάζει μια διασκεδαστικότατη σπλατεριά που ισορροπεί επιδέξια μεταξύ του νοσηρού θεάματος (απίθανες οι σκηνές με τα λουτρά αίματος) και του κατάμαυρου χιούμορ. Κυρίως το φιλμ αξίζει την προσοχή μας όχι μόνο για την έξυπνη χρήση-αποδόμηση των κλισέ του βαμπιρικού μύθου αλλά και για τον τρόπο που η μουσική της «Λίμνης των κύκνων» σηματοδοτεί την έλευση του Κακού! Δραματική ολλανδοβελγικής συμπαραγωγής 2023 (98) Σκηνοθεσία: Ντομίν Χέιγκε Πρωταγωνιστούν: Σάαρ Ροζίερς, Χίλντε ντε Μπέρντεμεκερ, Βαλεντίν Ντένενς  Ένας Δανός ψαράς πνίγεται υπό αδιευκρίνιστες συνθήκες, σε ναυάγιο στη Βόρεια Θάλασσα. Η έφηβη κόρη του που τον λάτρευε, δεν μπορεί να δεχτεί το χαμό του.\nΤρυφερό σκηνοθετικό ντεμπούτο που βραβεύτηκε μάλιστα στο περσινό φεστιβάλ Βερολίνου, γύρω από το δίπολο απώλεια-ενηλικίωση, όπως αναδύεται μέσα από το οργισμένο βλέμμα της καταπληκτικής πρωταγωνίστριας. Το σενάριο αποφεύγει τους μελοδραματικούς σκοπέλους (η αθωότητα και το πείσμα της ηρωίδας αναδύονται χωρίς δυσκολία) αλλά όχι και την προβλέψιμη από ένα σημείο πλοκή, που στρέφεται κάπως αδέξια προς το πεδίο της αλληγορίας και του παραμυθιού, προκειμένου να διατυπωθεί μια διαφορετική ματιά πάνω στη διαχείριση του πένθους από το νεαρό κορίτσι. Δραματική γαλλορβηγικής συμπαραγωγής 2023 (104) Σκηνοθεσία: Κατρίν Μπρεγιά Πρωταγωνιστούν: Λεά Ντρουκέρ, Σαμουέλ Κιρσέρ, Ολιβιέ Ραμπουρντέν  Μια πετυχημένη μεγαλοδικηγόρος που αναλαμβάνει κυρίως υποθέσεις σεξουαλικής κακοποίησης ανηλίκων τα φτιάχνει με τον έφηβο γιο του άντρα της από τον πρώτο του γάμο. Το προ πενταετίας δανέζικο ερωτικό δράμα «Η βασίλισσα της καρδιάς» διασκευάζεται από την Κατρίν Μπρεγιά («Η ερωμένη») με έμφαση στα ψυχολογικά χαρακτηριστικά μιας παθιασμένης ερωτικής ιστορίας, που όμως δεν διαθέτει ούτε την σκηνοθετική αρτιότητα, ούτε την πολιτική διαύγει του πρωτότυπου φιλμ. Αυτό πάντως δεν εμπόδισε του εκλέκτορες των βραβείων Σεζάρ να προτείνουν για 4 βραβεία την ταινία: διασκευασμένου σεναρίου, σκηνοθεσίας, πρωτοεμφανιζόμενου ηθοποιού για τον νεαρό Κιρσέρ και φυσικά Α γυναικείου ρόλου για την άψογη Ντρουκέρ που έχασε το βραβείο από την Σάντρα Ουλέρ της «Ανατομίας μιας πτώσης»."
    },
    {
        "title": "Χριστουγεννιάτικες περιπέτειες και μαγευτικά κινούμενα σχέδια για παιδιά στο Vodafone TV - Documento",
        "body": "Τα Χριστούγεννα φέτος είναι γεμάτα χαρά και εκπλήξεις καθώς το Vodafone TV φέρνει τους πιο αγαπημένους παιδικούς τίτλους. Από το θρυλικό «Μόνος στο Σπίτι» μέχρι τις ανατρεπτικές περιπέτειες του «Ψυχρά κι Ανάποδα» και τη συναρπαστική δράση του «Πολύ Σκληρός για να Πεθάνει» στο Disney+ μέχρι το «Πολικό Εξπρές» και τα «Γκρέμλινς», το Vodafone TV καλεί όλη την οικογένεια να ζήσει τη μαγεία των Χριστουγέννων με έναν μοναδικό συνδυασμό περιεχομένου.  «Το Πολικό Εξπρές» Την παραμονή των Χριστουγέννων ένα οκτάχρονο αγόρι που δεν πιστεύει στον Αϊ-Βασίλη ξεκινά ένα μαγικό ταξίδι προς το Βόρειο Πόλο με τον Πολικό Εξπρές, μαθαίνοντας για τη φιλία, τον θάρρος και το πνεύμα των Χριστουγέννων. Ο Ρόμπερτ Ζεμέκις σκηνοθετεί τον Τομ Χανκς στο πιο υπέροχο Χριστουγεννιάτικο ταξίδι που πήγατε ποτέ.   «Μόνος στο Σπίτι» Διαθέσιμο στο Disney+ Ο Κέβιν, ένας οκτάχρονος ταραχοποιός, που εγκαταλείπεται κατά λάθος από τους γονείς του και μένει μόνος στο σπίτι, πρέπει να το υπερασπιστεί από ένα ζευγάρι ληστών το βράδυ των Χριστουγέννων. Η πιο αγαπημένη κωμωδία που αγαπήθηκε από όλες τις γενιές και σηματοδοτεί την έναρξη των Χριστουγέννων αφήνει τον Κέβιν μόνο σε μια πολυτελή έπαυλη, έτοιμο να ξεκάνει μια στρατιά εχθρών. Και το κάνει.   «Ψυχρά κι Ανάποδα» Διαθέσιμο στο Disney+ Όταν η νεοστεμμένη βασίλισσα Έλσα χρησιμοποιεί κατά λάθος τη δύναμή της για να μετατρέψει τα πράγματα σε πάγο για να καταραστεί το σπίτι της δημιουργώντας έναν απέραντο χειμώνα, η αδερφή της Άννα συνεργάζεται με έναν παιχνιδιάρικο τάρανδο και έναν χιονάνθρωπο για να αλλάξει τις καιρικές συνθήκες. Η πιο πρόσφατη ταινία των Walt Disney Studios είναι εδώ, παγωμένη και γοητευτική.     «Χριστουγεννιάτικος Εφιάλτης» Διαθέσιμο στο Disney+ Ο Τζακ Σκέλινγκτον, βασιλιάς της Πόλης του Χάλογουιν, ανακαλύπτει την πόλη των Χριστουγέννων, αλλά η προσπάθειά του να φέρει τα Χριστούγεννα στο σπίτι του προκαλεί σύγχυση. Χένρι Σέλικ και Τιμ Μπάρτον στην πιο απολαυστική τους στιγμή.  «O Χάρυ Πότερ και η Φιλοσοφική Λίθος» Ένα ορφανό αγόρι εγγράφεται σε μια σχολή μαγείας, όπου μαθαίνει την αλήθεια για τον εαυτό του, την οικογένειά του και το τρομερό κακό που στοιχειώνει τον μαγικό κόσμο. Και αυτή είναι η πρώτη περιπέτεια του πιο διάσημου μάγου του κόσμου, που ενθουσίασε κοινό, κριτικούς, αλλά και τα ταμεία.   “Elf” Μεγαλωμένος ως ένας υπερμεγέθης νάνος, ο Μπάντι ταξιδεύει από το Βόρειο Πόλο στη Νέα Υόρκη για να συναντήσει τον βιολογικό του πατέρα, τον Γουόλτερ Χομπς, ο οποίος δεν ξέρει ότι υπάρχει και αναζητά απεγνωσμένα το Χριστουγεννιάτικο πνεύμα. Και ποιος ιδανικός εκτός του Γουίλ Φέρελ;  “The Muppet Christmas Carol” Διαθέσιμο στο Disney+ Ο πολυαγαπημένος θίασος των Muppets παρουσιάζει τη δική του συγκινητική εκδοχή του κλασικού διηγήματος του Τσαρλς Ντίκενς. Και όλα (και όλοι) μοιάζουν πολύχρωμα.   “Gremlins”\nΈνας νεαρός άνδρας, παραβιάζει τρεις σημαντικούς κανόνες σχετικά με το νέο του κατοικίδιο και απελευθερώνει μια ομάδα κακόβουλα πλασματάκια σε ένα μικρό χωριό. Η πιο τρομακτικά γοητευτική ιστορία των Χριστουγέννων δεν θα μπορούσε να λείπει από το αφιέρωμα του Vodafone TV.   Στην Χριστουγεννιάτικη κατηγορία συμπεριλαμβάνεται και το «Holiday Harmony» του ΗΒΟ, αλλά και η απόλυτα φαινομενικά όχι, αλλά εντελώς Χριστουγεννιάτικη ταινία «Πολύ Σκληρός για Να Πεθάνει» με τον Μπρους Γουίλις, διαθέσιμο στο Disney+. "
    },
    {
        "title": "Podcast - Caro diario: Χαίρε Μαρία, Χαίρε Γκοντάρ - Documento",
        "body": "Το 1985 ο γαλλοελβετός σκηνοθέτης Ζαν Λικ Γκοντάρ γύρισε το «Χαίρε Μαρία» την πιο προκλητική και βέβηλη ταινία του, που προκάλεσε έντονες αντιδράσεις στους κόλπους της καθολικής εκκλησίας. Το φιλμ που ανήκει στις πιο μεγάλες εμπορικές επιτυχίες του σκηνοθέτη ξαναβγαίνει στις ελληνικές αίθουσες.\n"
    },
    {
        "title": "Ζώα συντροφιάς: Δημιουργία πανελλήνιας ηλεκτρονικής πλατφόρμας υιοθεσιών - Documento",
        "body": "Ξεκινά σε λίγες εβδομάδες η λειτουργία της πανελλήνιας ηλεκτρονικής πλατφόρμα υιοθεσιών ζώων συντροφιάς, στην οποία θα είναι αναρτημένα όλα τα ζώα που είναι στα καταφύγια, και όποια οικογένεια ενδιαφέρεται θα μπορεί να υιοθετήσει ένα αδέσποτο ζώο. Παράλληλα, είναι έτοιμη η Τράπεζα DNA της Ακαδημίας Αθηνών, και από τις 21 του μηνός θα μπορέσει να ξεκινήσει και η διαδικασία αποστολής γενετικού υλικού. Αυτό γνωστοποίησε στη Βουλή, ο αναπληρωτής υπουργός Εσωτερικών Θεόδωρος Λιβάνιος, δίνοντας παράλληλα ιδιαίτερη έμφαση στο πρόγραμμα χρηματοδότησης των δήμων για τη στείρωση αδέσποτων ζώων, τονίζοντας χαρακτηριστικά ότι «υπάρχει μεγάλο πρόβλημα στη χώρα μας με τα εκατομμύρια αδέσποτα ζώα που κυκλοφορούν και τα οποία δεν πέφτουν από τον ουρανό, αλλά προέρχονται κατά κύριο λόγο και από δεσποζόμενα και από εγκαταλελειμμένα ζώα ιδιοκτητών». Απαντώντας σε επίκαιρη ερώτηση του βουλευτή των «Σπαρτιατών» Αλέξανδρου Ζερβέα σχετικά με τα ζώα συντροφιάς, ο κ. Λιβάνιος απέρριψε κατηγορηματικά, χαρακτηρίζοντάς την αντιεπιστημονική, την πρόταση του «να τροποποιηθεί ο νόμος και να μην είναι η υποχρεωτική η στείρωση των κατοικίδιων καθώς ενέχει κινδύνους για την υγεία των ζώων». «Κανένας απολύτως κίνδυνος δεν υπάρχει από τη στείρωση. Το αντίθετο συμβαίνει. Σύμφωνα με διεθνείς επιστημονικές μελέτες, η στείρωση συμβάλει στη: μείωση επιθετικότητας και ενίσχυση της μακροζωίας ζώων, προστασία από παθήσεις όπως υπερπλασία, μείωση των τάσεων φυγής προς ανεύρεση συντρόφου για αναπαραγωγή, πρόληψη ανεπιθύμητης εγκυμοσύνης από αδέσποτα μη στειρωμένα θηλυκά και περιορισμό αδεσποτίας. Η στείρωση έχει να κάνει μόνο με τις ορμόνες και δεν επηρεάζει τον χαρακτήρα του ζώου, τη συνολική διάθεση του για παιχνίδι, την κοινωνικότητα του, τη φιλικότητα και τις εργασίες που τυχόν έχει» ανέφερε χαρακτηριστικά ο κ. Λιβάνιος. Ταυτόχρονα, χαρακτήρισε «χρυσή τομή», τη λύση που δόθηκε για όσους δεν θέλουν να στειρώσουν τα ζώα τους.  «Εμείς αποφασίσαμε την υποχρεωτική στείρωση για να προλάβουμε ανεπιθύμητες εγκυμοσύνες και εγκατάλειψη. Γιατί δεν είναι να βάλουμε το ζώο να γεννήσει επτά και οκτώ κουταβάκια και θα δούμε που θα τα δώσουμε και τελικά να καταλήγουν είτε σε κάδους είτε στον δρόμο είτε πυροβολημένα και πνιγμένα σε βαρέλια. Η λύση δόθηκε, και ήταν η χρυσή τομή. Αναθέσαμε στο κορυφαίο ερευνητικό ίδρυμα της χώρας, την Ακαδημία Αθηνών, το οποίο έχει τη μεγάλη τεχνογνωσία στη διαχείριση αυτών, να φτιάξει μια τεράστια τράπεζα DNA. Σε όποιον λοιπόν δεν θέλει να στειρώσει το ζώο του, δίνουμε τη δυνατότητα να μην το στειρώσει, αλλά να είναι υποχρεωμένος να στείλει στην Τράπεζα DNA γενετικό υλικό του ζώου του ώστε αν εγκαταλειφθούν κουτάβια ή βρεθούν νεκρά κουτάβια ή γατάκια, να μπορεί να ταυτοποιηθεί ο ιδιοκτήτης και να εφαρμοστούν οι σοβαρές κυρώσεις που υπάρχουν ιδίως για εγκατάλειψη νεογέννητου ζώου» επεσήμανε ο κ. Λιβάνιος.  Κλείνοντας, ο αναπληρωτής υπουργός Εσωτερικών, έδωσε έμφαση στην ειδική πλατφόρμα για την υιοθέτηση ενός αδέσποτου ζώου λέγοντας χαρακτηριστικά: «Είναι πολύ θετικό και πολύ καλύτερο από το να αγοράσουμε ένα ζώο ράτσας, να υιοθετήσουμε ένα ζώο που είναι στο καταφύγιο και το οποίο θα είναι πραγματικά ευγνώμον αν υιοθετηθεί από μια οικογένεια. Η πλατφόρμα θα είναι διαθέσιμη για όλα τα ζώα, και όποιος ενδιαφέρεται μπορεί να προχωρήσει σε υιοθεσία».   "
    },
    {
        "title": "Ο Μητσοτάκης πουλάει καθρεφτάκια στους ιθαγενείς λίγο πριν τις Ευρωεκλογές - Documento",
        "body": "Την ώρα που ένας Έλληνας αυτοκτονούσε γιατί δεν έβρισκε το φάρμακο για χημειοθεραπεία, την ίδια ώρα που ο υπουργός Υγείας πανηγύριζε που μετέτρεψε τα νοσοκομεία σε ιδιωτικά απογευματινά χειρουργεία, την ώρα που παντού υπάρχουν τεράστιες ελλείψεις, επιστρατεύτηκε ο πρωθυπουργός Κυριάκος Μητσοτάκης για να μιλήσει για την πραγματοποίηση του οράματός του για το «νέο ΕΣΥ». Μόλις χθες μάλιστα, ο Άδωνης Γεωργιάδης μας είχε παραπέμψει στις Ασφαλιστικές λέγοντας πως θα βγάλουν προγράμματα για να καλύψουν και τα απογευματινά χειρουργεία. Αλλά, ναι, είναι αυτό που νομίζετε! Πληρώνουμε μια ζωή κρατήσεις, πληρώνουμε συνέχεια φόρους, άμεσους και έμμεσους, οι μισθοί είναι στα τάρταρα και η κυβέρνηση Μητσοτάκη μας διαφημίζει ότι ονειρεύεται ένα ΕΣΥ που θα πληρώνουμε επιπλέον, που θα καλύπτεται με τα επιπλέον δικά μας χρήματα. Και όλα αυτά όταν ο ίδιος ο πρωθυπουργός μοιράζει δεκάδες δισεκατομμύρια σε απευθείας αναθέσεις και προαναγγέλλει αγορές μαχητικών αεροσκαφών, φρεγατών και δεν συμμαζεύεται αξίας πολλαπλάσιας των δεκάδων δισεκατομμυρίων. Και παράλληλα ο πρωθυπουργός του 41% μας διαφημίζει –λέει- μια «δρομολογούμενη» αναβάθμιση 80 νοσοκομειακών μονάδων και 156 Κέντρων Υγείας με προϋπολογισμό άνω των 400 εκατομμυρίων. Μα πόσα καθρεφτάκια θέλουν να μοιράσουν στους ιθαγενείς; Να μας πουν πως θα αναβαθμίσουν 236 σημαντικές εγκαταστάσεις Υγείας με κάτι παραπάνω από ενάμισι εκατομμύριο ευρώ στο καθένα (μέσο όρο); Είναι τόσο αστείο, αν σκεφτείς το μεγάλο κόστος όχι της ανακαίνισης, αλλά ακόμα και του σέρβις μηχανημάτων… Μέσα στο άγχος της αποκάλυψης της πραγματικής πολιτικής τους γίνονται ακόμα πιο γραφικοί όταν προσπαθούν να «χρυσώσουν» το χάπι, αλλά αποκαλύπτονται καθημερινά μέσα από την πραγματικότητα που βιώνουν όλοι οι Έλληνες. Μέσα στο άγχος της πραγματικότητας ο Κυριάκος Μητσοτάκης λέει λόγια στον αέρα για κάποια 36 δισεκατομμύρια ευρώ από το Ταμείο Ανάκαμψης. Μα όλοι ξέρουν πως όλα αυτά τα χρήματα έχουν αποδέκτες τους ημετέρους… Δεν ξέχασε όμως από το Aντικαρκινικό να μας θυμίσει την αιτία του άγχους του… «Και το λέω αυτό διότι βρισκόμαστε τρεις μήνες πριν από τις ευρωεκλογές και προφανώς το βασικό ζητούμενο και σε αυτή την κάλπη η οποία έρχεται είναι ποια θα είναι εκείνη η πολιτική δύναμη η οποία θα μπορεί να διεκδικεί προς όφελος των Ελλήνων πολιτών αυτά που τους αξίζουν από την Ευρωπαϊκή Ένωση.» Σχεδόν πέντε χρόνια στην εξουσία έχουν διαλύσει το ήδη διαλυμένο κράτος από τα μνημόνια και τον κορονοϊό. Έχουν οδηγήσει τεράστια ποσά σε ημετέρους, επιχειρηματίες, εφοπλιστές και τράπεζες… Οι τελευταίες έχουν πραγματοποιήσει τεράστια κέρδη παραβιάζοντας κάθε ηθική στο θέμα των επιτοκίων. Εμείς τις έχουμε πληρώσει! Και αν περιμένεις ουσιαστική αύξηση μισθών, μάλλον απατάσαι! Θα φέρουν μετανάστες σε «γκρουπ» για να εξασφαλίσουν χαμηλούς μισθούς και υπερκέρδη. Έχουν ξεπουλήσει και ξεπουλάνε Παιδεία, Υγεία, Δικαιοσύνη και ότι μπορεί να βοηθήσει στη συσσώρευση του πλούτου στους λίγους και δικούς τους… Ακόμα και τα προσωπικά δεδομένα των αποδήμων «έφυγαν» από το υπουργείο Εσωτερικών και αν δεν υπήρξε η κατακραυγή θα συνέχιζαν να λένε ότι τα μάζεψε ένα-ένα η Άννα Μισέλ Ασημακοπούλου, «εκλεκτή» του Μητσοτάκη… Εσύ τώρα περίμενε τα ψιχία από μια αύξηση σε έναν μισθό πείνας που δεν καλύπτει ούτε καν τον πληθωρισμό ενός μήνα…"
    },
    {
        "title": "Μην πατάτε τα κορδόνια σας - Documento",
        "body": "Παρακολουθώντας τις πολιτικές εξελίξεις τους τελευταίους εννιά μήνες (μετά τις εθνικές εκλογές) μπαίνω στον πειρασμό να κάνω μια βασική επισήμανση –η οποία σήμερα πια δεν αποτελεί καν σοφιστεία, αλλά αυτονόητη κοινοτοπία– η οποία έχει, με σκληρό και αδήριτο τρόπο, καταστεί απολύτως επιβεβαιωμένη: όποιος/α έκανε καριέρα τασσόμενος/η παρά τον Τσίπρα ή εμφανώς απέναντι στον Τσίπρα, απομακρυνόμενος/η από τον Τσίπρα καταστρέφεται και πολιτικά εξαϋλώνεται. Ο Κυριάκος Μητσοτάκης (ελέγχοντας, εκτός από το κράτος, τη Δικαιοσύνη, τις ανεξάρτητες αρχές και την ενημέρωση) αφού πέτυχε μια χαώδη εκλογική διαφορά και την παραίτηση Τσίπρα, θεώρησε ότι έχει καταστεί απόλυτος μονάρχης και Ιανός (κυβέρνηση – αντιπολίτευση) της Ελληνικής Δημοκρατίας. Ο πρόθυμος «αυτοφωράκιας» των συμφερόντων (που πολεμούν λυσσαλέα για πάνω από 15 χρόνια τον Τσίπρα) έγινε βασιλιάς, αλλά χωρίς τον Τσίπρα δεν είναι χρήσιμος ούτε ως «αυτοφωράκιας». Ο «αδέκαστος» ηγεμόνας αποκεφαλίζει τους μπιστικούς του και απεσταλμένους «κυανόκρανους» Παπασταύρου και Μπρατάκο για ένα στράβωμα του Βαγγέλη Μαρινάκη που εκδηλώθηκε με δημοσίευμα στο «Βήμα», αλλά αδυνατεί να παραδώσει στον φυσικό του δικαστή τον Κώστα (Αχ βαχ) Καραμανλή μετά το έγκλημα των 57 νεκρών στα Τέμπη και με σύσσωμη την κοινωνία να ζητά δικαιοσύνη μέχρι τέλους μιλώντας ανοιχτά για συγκάλυψη. Και ενώ πέφτει με το κεφάλι χωρίς αλεξίπτωτο σε χαράδρα δύο χιλιομέτρων, κάπου στα μισά της πτώσης στην ερώτηση «πώς πας;» απαντά «ακόμη καλά!». Ο Νίκος Ανδρουλάκης, πιστός οπαδός της αντίληψης «όταν δεν μπορείς να αποκτήσεις κατσίκα να ψοφήσει η κατσίκα του γείτονα», πρωταγωνίστησε στη σειρά «κάψε το σενάριο» (της απλής αναλογικής). Και το έκαψε ασμένως, για να έρθει ο Κούλης και να μαζέψει όλο το χαρτί «σταθερά, τολμηρά, μπροστά». Τώρα παίζει την πολιτική του επιβίωση στα πλέι άουτ της Σούπερ Λίγκας 2. Οι εντιμότατοι πολιτικοί φίλοι και σύντροφοι οι οποίοι έκαναν πολιτική καριέρα είτε ως «στήλες (παραστάτες) του Ηρακλή (Τσίπρα)» είτε ως «κυνηγοί της κεφαλής (Τσίπρα)» (κατά τον καυστικό σαρκασμό του Ηλία Ηλιού «Κεφαλή ενόψει, πυρ ομαδόν!») είτε φεύγοντας είτε μένοντας φρόντισαν να απο-τσιπροποιηθούν αφού δεν έλαβαν –όπως ανέμεναν– το δαχτυλίδι για τον δείκτη (της εξουσίας). Ο Στέφανος Κασσελάκης, όταν οι δηλώσεις τύπου «σέβομαι την πρωτοβουλία του πρώην προέδρου αλλά ήταν λάθος να μην εμφανιστεί στο συνέδριο. Ξεκινά νέος κύκλος υπό την ηγεσία μου» δεν τον βοηθάνε και πολύ, σπεύδει με οπισθογωνία να παρκάρει λέγοντας «μιλήσαμε στο τηλέφωνο, ενώ ήμουν στον θάλαμο για τη θητεία μου και μου ευχήθηκε, οι σχέσεις μας είναι “καλύτερα δεν γίνεται”». Παρά τις μεταξύ τους πολύ μεγάλες διαφορές, όλοι έχουν μεταξύ τους ένα κοινό στοιχείο: σε κάθε τους βήμα (απουσία του Τσίπρα) πατάνε τα κορδόνια τους. Η κοινωνία βρίσκεται σε σημείο βρασμού. Για να ακριβολογούμε, έχει ξεπεράσει κατά πολύ το σημείο βρασμού. Η γυναικοκτονία της Κυριακής στα σκαλοπάτια του ΑΤ Αγίων Αναργύρων φαίνεται να λειτουργεί ως πολλαπλασιαστής της οργής για το έγκλημα των Τεμπών που εδώ και μήνες ξεχειλίζει από το ποτήρι της κοινωνικής ανοχής. Η χρεοκοπία των θεσμών και το βατερλό της Βουλής, των πολιτικών κομμάτων, της αστυνομίας, της Δικαιοσύνης και της Σακελλαροπούλου, όπως αποτυπώθηκε και στην έρευνα της Public Issue, κρύβει ένα μεγάλο στοίχημα και μια «θανάσιμη παγίδα». Το μεγάλο στοίχημα αφορά το σύνολο της αποκαλούμενης κεντροαριστεράς. Η οποία οφείλει να βρει τον τρόπο και το σημείο επαφής ώστε να οργανώσει και να εκφράσει τον μεγάλο θυμό που κατακλύζει την κοινωνία. Γιατί αν η συσσωρευμένη αυτή ορμή αντισυστημικότητας δεν εκφραστεί μέσα από θεσμούς όπως είναι τα κόμματα της κεντροαριστεράς, το πιθανότερο είναι ότι θα οδηγήσει –το επιβεβαιώνουν οι παγκόσμιες εξελίξεις– σε ενίσχυση της ακροδεξιάς και της αποχής από τις κάλπες, ειδικά όσον αφορά τα φτωχά και τα φτωχότερα στρώματα της κοινωνίας. Κι αυτό αποτελεί «θανάσιμη παγίδα» καθώς εξυπηρετεί κυρίως τα καθεστώτα όπως η κυβέρνηση Μητσοτάκη. Είναι χαρακτηριστικό το παράδειγμα των τελευταίων εκλογών, όπου σε περιοχές όπως η Εκάλη και η Κηφισιά είχαμε ρεκόρ συμμετοχής στις κάλπες (ξεπέρασε το 70%) και ο Μητσοτάκης συγκέντρωσε ποσοστά που άγγιζαν το 80%, σε αντίθεση με πιο λαϊκές γειτονιές όπου σημείωσαν ρεκόρ η αποχή και η ακροδεξιά! Από την άλλη, η κεντροαριστερά οφείλει όχι μόνο να ακούει την ορμή της κοινωνίας αλλά και να μπορεί να την εκφράσει. Είναι πολιτικό παράλογο η «μάνα των Τεμπών» να συγκεντρώνει 1,5 εκατ. υπογραφές, όσες ψήφους συγκέντρωσαν μαζί ο ΣΥΡΙΖΑ και το ΠΑΣΟΚ στις τελευταίες εκλογές, και την ίδια ώρα αυτά τα κόμματα της αντιπολίτευσης να παραπαίουν δημοσκοπικά. Είναι ένδειξη πολιτικής ανεπάρκειας τα τελευταία χρόνια την ελληνική κοινωνία να την εκφράζουν και να την κινητοποιούν σήμερα η Καρυστιανού, χτες η Φύσσα, ο Μάγγος, οι γονείς του Ζακ και της Τοπαλούδη αλλά τα κόμματα της κεντροαριστεράς να είναι απόντα."
    },
    {
        "title": "Το ΥΓΕΙΑ εισάγει για πρώτη φορά στην Ελλάδα, τον τετραδιάστατο ενδοκαρδιακό υπέρηχο - Documento",
        "body": "Για πρώτη φορά στην Ελλάδα διενεργήθηκαν στο ΥΓΕΙΑ με απόλυτη επιτυχία διακαθετηριακές επεμβάσεις καρδιάς με χρήση της τρισδιάστατης και σε πραγματικό χρόνο ενδοκαρδιακής απεικόνισης, δηλαδή τετραδιάστατη τεχνολογία 4D-ICE, με τη χρήση ειδικού υπερήχου του οίκου SIEMENS.  Οι επεμβάσεις πραγματοποιήθηκαν στο Τμήμα Διαδερμικών Βαλβίδων από τους κ.κ. Μιχάλη Χρυσοχέρη, Αναπληρωτή Διευθυντή και Κωνσταντίνο Σπάργια, Διευθυντή του Τμήματος, τοποθετώντας τη χώρα μας ανάμεσα στις πρώτες παγκοσμίως που εφάρμοσαν αυτή την πρωτοποριακή μέθοδο. Πρόκειται για την πλέον σύγχρονη και προηγμένη διεθνώς μέθοδο απεικόνισης για την ακριβέστερη εκτέλεση διακαθετηριακών επεμβάσεων δομικών καρδιοπαθειών, όπως η διαδερμική αντικατάσταση βαλβίδων, η επιδιόρθωση αυτών με κλιπς αλλά και η σύγκλιση ενδοκαρδιακών οπών. Η πρωτοποριακή αυτή τεχνολογία απεικόνισης προς το παρόν διατίθεται και εφαρμόζεται μόνο σε ελάχιστα επιλεγμένα κέντρα αριστείας.  Συγκεκριμένα η τεχνολογία 4D-ICE, ξεπερνά τους περιορισμούς των υφιστάμενων απεικονιστικών μεθόδων, βελτιώνει την καθοδήγηση και άρα και τα αποτελέσματα αυτών των επεμβάσεων και είναι απόλυτα ασφαλής στη χρήση. Με τη χρήση ενός ειδικού καθετήρα που εισάγεται στο εσωτερικό της καρδιάς μέσω μίας φλέβας γίνεται τρισδιάστατη απεικόνιση, παρακολούθηση και καθοδήγηση όλων των σταδίων της επέμβασης, καθώς αυτή εξελίσσεται. Επιτυγχάνεται έτσι ακόμη μεγαλύτερη ακρίβεια για ένα άριστο θεραπευτικό αποτέλεσμα. Παράλληλα, επιτρέπει διακαθετηριακές επεμβάσεις σε ασθενείς που μέχρι πρότινος δεν είχαν επαρκή απεικόνιση. Σε δηλώσεις του ο κ. Μιχάλης Χρυσοχέρης Αναπληρωτής Διευθυντής Τμήματος Διαδερμικών Βαλβίδων του ΥΓΕΙΑ αναφέρει: «Είμαστε ενθουσιασμένοι με αυτή την πρωτοποριακή εφαρμογή μιας νέας τεχνολογίας, που έγινε για πρώτη φορά στη χώρα μας από το Τμήμα μας. Μελλοντικά η τεχνολογία αυτή ανοίγει το δρόμο για επιδιορθώσεις δομικών καρδιοπαθειών, χωρίς ανάγκη γενικής αναισθησίας και με ακόμη συντομότερη παραμονή στο νοσοκομείο.»"
    },
    {
        "title": "Σεντρίκ Καν στο Documento: «Δεν εμπιστεύομαι τις εθνικές κυβερνήσεις» - Documento",
        "body": "Ο Γάλλος σκηνοθέτης Σεντρίκ Καν μιλάει για το όραμα της Ενωμένης Ευρώπης, τις νέες του ταινίες και αποκαλύπτει ότι ποτέ δεν ήταν οπαδός της νουβέλ βαγκ. Το πρώτο που διαπιστώνεις όταν μιλάς με τον Σεντρίκ Καν είναι οι σταθερές, εμπεριστατωμένες απόψεις του. Βαθιά πολιτικοποιημένος, αιρετικός ως ένα βαθμό και με μεγάλη πίστη στον άνθρωπο και όχι στην πολιτική, τα πιστεύω του αντανακλώνται και στο σινεμά που κάνει. Στο φεστιβάλ γαλλόφωνου κινηματογράφου προβλήθηκαν οι δύο ταινίες του που θα δούμε σύντομα στις αίθουσες. Το «Γύρισμα», μια κωμωδία με θέμα τα επεισοδιακά γυρίσματα μιας ταινίας, και το «Υπόθεση Γκόλντμαν», βασισμένο σε αληθινή δικαστική περιπέτεια που συνέβη στη Γαλλία στις αρχές του ’70, όταν ένας αναρχοαριστερός ληστής είχε κατηγορηθεί για τρομοκρατία και δύο φόνους. Πρώτη φορά γυρίζετε δύο ταινίες μέσα σε ένα χρόνο. Και να είστε βέβαιος πως θα είναι και η τελευταία. Αυτό που έγινε είναι στα όρια του σουρεαλισμού για μένα. Ξεκίνησα κάνοντας το «Γύρισμα» αλλά προέκυψαν δυσκολίες στη χρηματοδότηση, στο κάστινγκ, στη διανομή, σε όλα σχεδόν. Τότε από ανυπομονησία ξεκίνησα να γράφω την «Υπόθεση Γκόλντμαν» και είχα την τύχη να έχω ακριβώς τους ηθοποιούς που ήθελα. Οι δύο ταινίες γυρίστηκαν σχεδόν μαζί. Οταν τέλειωσα τη μία ξεκίνησα αμέσως την άλλη. Συνήθως δίνω χώρο μεταξύ των φιλμ που κάνω αλλά αυτό δεν συνέβη πέρυσι. Απόλαυσα πάντως αυτή την ένταση. Εχω την αίσθηση πως η μία ταινία έγινε για τη χαρά της ψυχής κι η άλλη για την ικανοποίηση του πνεύματός σας. Ναι, αλλά δεν ξέρω αν είναι προφανές ποια ταινία πάει πού (γέλια). Είναι προφανές για σας; Νομίζω πως ναι. Το «Γύρισμα» φαίνεται να είναι μια ταινία που κάνατε με την ψυχή σας. Πάντως για μένα δεν είναι τόσο προφανές. Στην «Υπόθεση» μιλάω για πράγματα που είναι εξαιρετικά σημαντικά για μένα. Κυρίως πολιτικά. Πριν από μερικά χρόνια είχατε πει ότι δεν εμπιστεύεστε τους Γάλλους πολιτικούς. Εχετε ακόμη την ίδια άποψη; Περισσότερο δεν έχω εμπιστοσύνη στο σύστημα παρά αμιγώς στους πολιτικούς. Ακόμη πιστεύω ότι το σύστημα είναι πιο ισχυρό από τη θέληση των πολιτικών. Αρα ακόμη κι αν κάποιοι θέλουν να αλλάξουν κάτι, δεν μπορώ να τους εμπιστευτώ επειδή δεν μπορούν να νικήσουν το σύστημα. Περισσότερη εμπιστοσύνη έχω στην κοινωνία. Υπάρχει ακόμη στη σκέψη σας το όραμα της ενωμένης Ευρώπης; Ιδεολογικά ή σε πνευματικό επίπεδο ναι, καθώς η Ευρώπη είναι ήπειρος που δεν μαστίζεται από πολέμους, υπάρχει ελευθερία, μετακινούμαστε άνετα κ.λπ. Ταυτόχρονα όμως η Ευρώπη είναι και βαθιά καπιταλιστική. Η ενωμένη Ευρώπη είναι κυρίως οικονομική, παρά πολιτική. Θα ήθελα μια ομοσπονδιακή κυβέρνηση στο σύνολο της Ευρώπης. Θα ήταν φανταστικό επειδή δεν έχω καμιά εμπιστοσύνη στις εθνικές κυβερνήσεις εφόσον υπερασπίζονται εθνικά συμφέροντα χωρίς να προάγουν το συνολικό συμφέρον των πολιτών της Ευρώπης, όπως π.χ. θα έπρεπε να συμβεί στο κομμάτι της οικολογίας. Η «Υπόθεση Γκόλντμαν» αναφέρεται κυρίως στο χτες ή το σήμερα αυτής της Ευρώπης; Η υπόθεση αυτή που συνέβη στα 70s είναι συναρπαστική. Στην πορεία είδα ότι έχει αναγωγές κυρίως στη σύγχρονη εποχή και άκρως επίκαιρο χαρακτήρα για το πώς λειτουργούν τα πράγματα σήμερα. Ενώ στο «Γύρισμα» το ενδιαφέρον στρέφεται γύρω από το χάος της δημιουργίας ενός φιλμ. Είναι αυτοβιογραφικά τα όσα περιγράφετε; Σε μεγάλο βαθμό ναι. Δείχνω βέβαια κάποια πράγματα πιο τραβηγμένα για να εξυπηρετηθεί ο κωμικός χαρακτήρας του έργου. Ισχύει βέβαια ότι πολλές φορές βγαίνουμε από τα ρούχα μας στη διάρκεια κάποιου γυρίσματος. Κάποιες φορές δεν αναγνωρίζω τον εαυτό μου. Υπήρξαν κάποια προβλήματα που αντιμετωπίσατε όσο κάνατε αυτό το φιλμ; Ναι, τα προβλήματα της χρηματοδότησης που συναντά ο σκηνοθέτης του φιλμ ήταν ίδια με εκείνα που αντιμετώπισα κι εγώ. Υπήρξαν εβδομαδιαίες συναντήσεις με τους παραγωγούς που μου έλεγαν «αυτό δεν ταιριάζει» ή «άλλαξε το άλλο» κ.λπ. Κάποια στιγμή τους είπα: «Στο επόμενο μίτινγκ θα έρθω με την κάμερα, γιατί αυτά που ζούμε εδώ είναι χειρότερα από εκείνα που περιγράφει η ταινία». Τι έγινε τελικά; Σταμάτησαν τα μίτινγκ (γέλια). Είναι το «Γύρισμα» η πιο χιουμοριστική ταινία σας; Ναι, οπωσδήποτε. Το χιούμορ είναι βασικό στοιχείο στη ζωή και τη δουλειά μου. Είναι το μυστικό της ζωής; Φυσικά, δεν υπάρχει ζωή χωρίς χιούμορ. Κι ο έρωτας; Μμμ… βάζεις δύσκολα τώρα. Αλλά μπορείς να φανταστείς έναν έρωτα χωρίς γέλιο; Δεν γίνεται αυτό. Βλέποντας το φιλμ θυμήθηκα την «Αμερικανική νύχτα» του Τριφό. Μου το έχουν ξαναπεί αλλά δεν είχα το συγκεκριμένο φιλμ στον νου όταν έκανα το «Γύρισμα». Περισσότερο αναφερόμουν στο «Καλλιτέχνες… στον ύπνο τους» του Τομ ΝτιΤσίλο με τα κωμικά, επεισοδιακά γυρίσματα μιας ταινίας. Επίσης έχω ιδιαίτερη αγάπη για το σινεμά του Μορέτι, που είναι αντικαπιταλιστής και συνδέει πάντα την πολιτική με το σινεμά. Τριφό ή Γκοντάρ; Ούτε Τριφό ούτε Γκοντάρ. Ρομέρ! δεν είμαι οπαδός της νουβέλ βαγκ. Στη Γαλλία δεν έχουμε κοινωνικοπολιτικό σινεμά τύπου Λόουτς ή Νταρντέν. Παραδοσιακά το γαλλικό σινεμά είναι περισσότερο λογοτεχνικό και συναισθηματικό. Υπάρχουν βέβαια οι εξαιρέσεις τύπου Λοράν Καντέ, αλλά ως εκεί."
    },
    {
        "title": "Αθλητικά Νέα & Ειδήσεις | Documento News",
        "body": " "
    },
    {
        "title": "Αυτοί που έχασαν από τον «Kανένα» - Documento",
        "body": "Είναι δύσκολη η ελληνική εξίσωση. Κανονικός γόρδιος δεσμός. Αγγίζουν τα όρια του ανεξήγητου όσα καταγράφονται από τις εταιρείες δημοσκοπήσεων και στη συνέχεια μεταφράζονται σε ψήφους στην κάλπη. Σήμερα, για παράδειγμα, οκτώ στους δέκα θεωρούν ότι ο Μητσοτάκης έχει προσωπικές ευθύνες για τη συγκάλυψη του εγκλήματος των Τεμπών. Οκτώ στους δέκα δηλώνουν απογοητευμένοι για τα μέτρα αντιμετώπισης της ακρίβειας. Οκτώ στους δέκα, επίσης, δηλώνουν δυσαρεστημένοι για τα θέματα ασφάλειας, εγκληματικότητας, κράτους δικαίου. Ταυτόχρονα, η γενική δυσαρέσκεια είναι κυρίαρχη σε όλα σχεδόν τα ποιοτικά χαρακτηριστικά των μετρήσεων. Κερασάκι στην τούρτα τα χαμηλότερα ποσοστά δημοφιλίας που συγκεντρώνει ο Κυριάκος Μητσοτάκης μεταξύ των προέδρων της ΝΔ από το 1996 μέχρι σήμερα (Εβερτ, Καραμανλής, Σαμαράς, Μεϊμαράκης). Κι όμως, παρά τις δυσμενείς για τον Μητσοτάκη μετρήσεις, η συζήτηση για τις επερχόμενες κάλπες φαίνεται να εξαντλείται στο ποιος θα είναι δεύτερος και πόσο μεγάλη διαφορά θα έχει από τον πρώτο, που θα είναι αδιαμφισβήτητα ο Κυριάκος. Δυστυχώς, ο μόνος που αναμετράται στα ίσα με τον πρωθυπουργό και ενίοτε τον ξεπερνάει είναι ο «Kανένας». Πολλοί θα ισχυριστούν ότι κανένας δεν έχασε από τον «Kανένα». Ίσως εδώ να βρίσκεται η απάντηση για το ελληνικό παράδοξο της κυριαρχίας Μητσοτάκη. Κυριαρχεί επειδή δεν έχει αντίπαλο. Ίσως όμως αυτό να αποτελεί βολική εξήγηση. Γιατί και του Σαμαρά και των υπολοίπων μέχρι να συντριβούν από τον Τσίπρα το 2015, στο μεσοδιάστημα, βασικός αντίπαλός τους ήταν ο «Kανένας». Σε κάθε περίπτωση, η Ιστορία μάς έχει επίσης διδάξει ότι πανίσχυροι πρωθυπουργοί σύντομα απώλεσαν τη λαϊκή υποστήριξη όταν η δυσαρέσκεια κορυφώθηκε και εκφράστηκε ταυτόχρονα από τα μέσα ενημέρωσης. Ο Μητσοτάκης όσο έχει αντίπαλο τον «Kανένα» και συμμάχους τα ΜΜΕ θεωρεί ότι μάλλον δεν κινδυνεύει. Όσο όμως αυξάνεται η πίεση από την κοινωνία τόσο πιο δύσκολο θα είναι να παραμένει στο απυρόβλητο από τα ΜΜΕ. Η εξίσωση είναι δύσκολη, αλλά η ανατροπή δεν είναι απίθανη…"
    },
    {
        "title": "ΣΥΡΙΖΑ - Documento",
        "body": " "
    },
    {
        "title": "ΑΚΡΙΒΕΙΑ - Documento",
        "body": " "
    },
    {
        "title": "Έγκλημα Τέμπη: Θρίλερ χωρίς τέλος με τα οστά στο οικόπεδο - «Επιβεβαιώνεται ο χειρότερος φόβος μας» - Documento",
        "body": "Τον εντοπισμό δείγματος ανθρώπινου γενετικού υλικού στο οικόπεδο που γίνονται οι δειγματοληψίες του χώματος από τα Τέμπη καταγγέλλει με ανάρτηση του ο πατέρας που έχασε τα δίδυμα κορίτσια, Νίκος Πλακιάς. Όπως αναφέρει: «Οικογένειες θα περιμένουν πάλι πάνω από τα τηλέφωνα τους για να ακούσουν αν είναι από τον συγγενή τους. Μάνες θα ξαναπεράσουν τον εφιάλτη για δεύτερη φορά.Τάφοι θα ανοίξουν για να τα εναποθέσουν μέσα. Τελετές πάλι. Ο Γολγοθάς ατελείωτος». Υπενθυμίζεται ότι στο ιδιωτικό οικόπεδο έχουν μεταφερθεί 500 κυβικά χώματος από τον τόπο του εγκλήματος. Διαβάστε επίσης – Έγκλημα Τέμπη: Θρίλερ με τα οστά που βρέθηκαν στο ιδιωτικό οικόπεδο Δυστυχώς επιβεβαιώνεται ο χειρότερος φόβος μας .\nΕντοπίστηκε δείγμα ανθρώπινου\nυλικού στο οικόπεδο που γίνονται οι δειγματοληψίες\nΤο οποίο έχει σταλεί για ταυτοποίηση DNA\nΟικογένειες θα περιμένουν πάλι πανω από τα τηλέφωνα τους για να ακουσουν αν είναι από τον συγγενή τους… — Plakiasnikos (@PlakiasNikos) April 20, 2024  Αναλυτικά η ανάρτησή του: Δυστυχώς επιβεβαιώνεται ο χειρότερος φόβος μας. Εντοπίστηκε δείγμα ανθρώπινου υλικού στο οικόπεδο που γίνονται οι δειγματοληψίες Το οποίο έχει σταλεί για ταυτοποίηση DNA Οικογένειες θα περιμένουν πάλι πάνω από τα τηλέφωνα τους για να ακούσουν αν είναι από τον συγγενή τους Μάνες θα ξαναπεράσουν τον εφιάλτη για δεύτερη φορά. Τάφοι θα ανοίξουν για να τα εναποθέσουν μέσα. Τελετές πάλι Ο γολγοθάς ατελείωτος ΠΑΛΙ ΚΑΙ ΞΑΝΑ ΠΑΛΙ Απορώ πως κοιμούνται και συνεχίζουν σαν να μην τρέχει τίποτα όλοι οι υπαίτιοι αυτού του εγκλήματος! Αυτά τα ΣΙΧΑΜΑΤΑ που τα βρίζω εδώ και 14 μήνες ξανά και ξανά. Περιμένω και εσάς εδώ μέσα που πετάτε την βλακεία σας να απαντήσετε και τώρα στους ΓΟΝΕΙΣ ότι είναι αριστεροί, ακροδεξιοί, δεξιοί, αναρχικοί, ακροαριστεροί και ό,τι σας βολεύει ΝΤΡΟΠΗ ΣΑΣ Μετά από αυτό θα μου επιτρέψετε να σας αφήσω για λίγο γιατί η κατάσταση και στις δίκες μας οικογένειες δεν είναι και η καλύτερη . Τα ξαναλέμε σε λίγες μέρες."
    },
    {
        "title": "ΓΥΝΑΙΚΟΚΤΟΝΙΑ - Documento",
        "body": " "
    },
    {
        "title": "DocZoo - Documento",
        "body": " "
    },
    {
        "title": "Ροή Ειδήσεων - Documento",
        "body": " "
    },
    {
        "title": "Μια Νέα Εποχή στα Συμπληρώματα Διατροφής: Ξεκινά με την Καινοτομία της myelements από την ISOPLUS A.E. - Documento",
        "body": "Η ISOPLUS Α.Ε. ανοίγει νέο κεφάλαιο στον χώρο των συμπληρωμάτων διατροφής με την παρουσίαση του επαναλανσαρίσματος της μάρκας, myelements. Σε ένα πολύ εντυπωσιακό relaunch event που πραγματοποιήθηκε στο Golf Privé της Γλυφάδας, η εταιρεία παρουσίασε την ανανεωμένη σειρά συμπληρωμάτων διατροφής myelements και ανακοίνωσε τη νέα φιλοσοφία της μάρκας, με manifesto της το “Μy way of living“. Η myelements διακρίνεται για την πρωτοποριακή της προσέγγιση, τοποθετώντας τον άνθρωπο και την ευεξία του στο επίκεντρο. Τα συμπληρώματα διατροφής της αποτελούν πλέον αναπόσπαστο μέρος της καθημερινότητας, προσφέροντας προϊόντα που προσαρμόζονται στις απαιτήσεις του ξεχωριστού τρόπου ζωής κάθε ατόμου. Ο στόχος της εταιρείας είναι η δημιουργία προϊόντων που καλύπτουν τις ανάγκες κάθε ανθρώπου, εξασφαλίζοντας ποιότητα για κάθε τρόπο ζωής και διαφορετικές προσωπικές επιλογές. Οι ανανεωμένες, οικολογικές συσκευασίες υπογραμμίζουν την περιβαλλοντική συνείδηση της εταιρείας στην αγορά των συμπληρωμάτων διατροφής. Μεταξύ των πρωτοποριακών λύσεων που παρουσιάστηκαν στο event, ξεχωρίζουν οι μονοδοσικές αναβράζουσες βιταμίνες σε πρακτικό φορμάτ και 100% ανακυκλωμένα doy packs. Επιπλέον, ο χρωματικός κώδικας προσαρμόστηκε με καταλληλότητα για άτομα με δυσχρωματοψία και αχρωματοψία. Το ενδιαφέρον του κοινού προκάλεσαν επίσης η μασώμενη οδοντόκρεμα Smile and Glow σε μορφή ταμπλέτας για ενήλικες, καθώς και η Toothtale για παιδιά. Η ISOPLUS ανακοίνωσε επίσης τη συνεργασία της με γνωστούς αθλητές και influencers, όπως ο χρυσός ολυμπιονίκης στους κρίκους Λευτέρης Πετρούνιας και ο παραολυμπιονίκης Στέλιος Μαλακόπουλος. Στο event έδωσαν το παρόν και οι: Βασιλική Μιλλούση, Ντίνα Νικολάου, Νίκος Κόκκος, Κυριάκος Μελάς, Γιώργος Βαγιάτας, Νίκος Πολυδερόπουλος και η Αναστασία Τσιλιμπίου υπό τους jazz ήχους της Θωμαΐδος Απέργη και της ορχήστρας της. Οι προσκεκλημένοι είχαν την ευκαιρία να δοκιμάσουν τα νέα προϊόντα και να μοιραστούν τις εντυπώσεις τους με τους 500 παρευρισκόμενους. Το event άνοιξε ο ιδρυτής της ISOPLUS, κος Γιώργος Κωτσιόπουλος, ο οποίος διασφαλίζει τη σταθερή πορεία της εταιρείας από το 1986. Ένας από τους πρώτους επιχειρηματίες της χώρας, ο οποίος συνέβαλε ριζικά στην εδραίωση των συμπληρωμάτων διατροφής στην ελληνική αγορά. Πάντα ένα βήμα μπροστά από την εποχή του, διαθέτει στο ενεργητικό του σημαντικές συμφωνίες αντιπροσώπευσης για την Ελλάδα, πολύ γνωστών brands, όπως καλλυντικά βρεφικής και παιδικής περιποίησης της γαλλικής μάρκας Mustela, τα καλλυντικά SOSKIN Paris, καθώς και τις φυσικές σειρές περιποίησης Dr. Organic και Optima. Η ανανεωμένη myelements έρχεται να δυναμώσει την αντιπροσώπευση της χώρας μας και σε άλλες Ευρωπαϊκές χώρες μέσα από δυνατές συνεργασίες προοπτικής της ISOPLUS Α.Ε. Η ISOPLUS Α.Ε. καλωσορίζει μια νέα εποχή για τα συμπληρώματα διατροφής και σηματοδοτεί μια ολοκληρωμένη προσέγγιση στην ευεξία και τον τρόπο ζωής. Το προϊόν κυκλοφορεί στην Ελλάδα αποκλειστικά από την ISOPLUS Α.Ε."
    },
    {
        "title": "Doc Food & Drink - Documento",
        "body": " "
    },
    {
        "title": "Σπερχειάδα Φθιώτιδας: Σε κτίριο του Αγροτικού Συνεταιρισμού, ύψωσαν τη σημαία της Χούντας - Documento",
        "body": "Σύμφωνα με το onlarissa.gr, σε κτίριο στη Σπερχειάδα και συγκεκριμένα στις αποθήκες του Αγροτικού Συνεταιρισμού Λαμίας, σε εμφανέστατο σημείο, έχουν τοποθετήσει τη σημαία της Χούντας. "
    },
    {
        "title": "Έντονη ανησυχία στον ΠΟΥ για την εξάπλωση της Γρίπης των Πτηνών - Documento",
        "body": "Ο Παγκόσμιος Οργανισμός Υγείας (ΠΟΥ) εξέφρασε την «τεράστια ανησυχία του» για την αυξανόμενη εξάπλωση του στελέχους H5N1 της γρίπης των πτηνών σε άλλα είδη, ανάμεσά τους και άνθρωποι. «Παραμένει, πιστεύω, (αιτία) τεράστιας ανησυχίας», δήλωσε ο Τζέρεμι Φάραρ επικεφαλής επιστήμονας του ΠΟΥ στη διάρκεια συνέντευξης Τύπου από τη Γενεύη. Ο φόβος είναι ότι ο ιός Η5Ν1, που στους ανθρώπους οι οποίοι μολύνθηκαν μετά την επαφή τους με άρρωστα ζώα είχε «εξαιρετικά υψηλό ποσοστό θνησιμότητας», θα προσαρμοστεί και θα είναι ικανός να μεταδίδεται από άνθρωπο σε άνθρωπο. Προς το παρόν δεν υπάρχουν αποδείξεις ότι ο Η5Ν1 έχει μεταδοθεί από άνθρωπο σε άνθρωπο. Από την αρχή του 2023 ως την 1η Απριλίου 2024 ο ΠΟΥ ανακοίνωσε ότι κατέγραψε σε 23 χώρες συνολικά 889 κρούσματα της γρίπης των πτηνών σε ανθρώπου και 463 θανάτους, δηλαδή ποσοστό θνησιμότητας 52%. Πέρα από την παρακολούθηση των ανθρώπων που μολύνθηκαν από ζώα – αγελάδες σε μια πρόσφατη περίπτωση στις ΗΠΑ—«είναι ακόμη πιο σημαντικό να κατανοήσουμε πόσες μολύνσεις υπάρχουν σε ανθρώπους χωρίς να το γνωρίζουν, διότι με αυτό τον τρόπο θα γίνει η προσαρμογή» του ιού, εξήγησε ο Φάραρ. «Είναι τραγικό που το λέω, αλλά αν μολυνθώ από τον Η5Ν1 και πεθάνω, αυτό τελειώνει», δηλαδή σπάει η αλυσίδα μετάδοσης, επεσήμανε. «Αν κάνω τον γύρο της κοινότητας και μεταδώσω τον ιό σε άλλο άνθρωπο, ξεκινώ νέο κύκλο», τόνισε. Στις αρχές Απριλίου οι αμερικανικές αρχές είχαν ανακοινώσει ότι ένας άνθρωπος βρέθηκε θετικός στη γρίπη των πτηνών, αφού μολύνθηκε από αγελάδα στο Τέξας. Προς το παρόν οι περιπτώσεις μετάδοσης του ιού σε άνθρωπο είναι πολύ σπάνιες. Ένα εννιάχρονο παιδί, φορέας του στελέχους Η5Ν1, πέθανε από γρίπη των πτηνών στην Καμπότζη τον Φεβρουάριο, ενώ στη χώρα καταγράφηκαν το 2023 άλλοι τρεις θάνατοι από την ίδια ασθένεια. Στις ΗΠΑ ο ασθενής εμφάνισε «κόκκινα μάτια ως μοναδικό σύμπτωμα», διευκρίνισαν οι αρχές, ενώ πρόσθεσαν ότι τέθηκε σε απομόνωση και του χορηγήθηκε αντιιικό φάρμακο που χρησιμοποιείται για τη γρίπη. Διαβάστε επίσης: Δάγκωμα από φίδι: Tι να κάνετε και τι να μην κάνετε Υγεία SOS: Λωρίδα της γάζας τα νοσοκομεία – Μόνο χαράτσια και χειρουργεία με πληρωμή Εποχικές λοιμώξεις: Πρόληψη και αντιμετώπιση"
    },
    {
        "title": "Τέμπη: Πειθαρχική έρευνα με εντολή του Αρείου Πάγου κατά της εισαγγελέως που έβγαλε «λάδι» τον Τριαντόπουλο - Documento",
        "body": "Ραγδαίες είναι οι εξελίξεις σε ότι αφορά την υπόθεση των Τεμπών, καθώς με παραγγελία της Εισαγγελίας του Αρείου Πάγου προς την Εισαγγελία Εφετών Λάρισας ξεκινά πειθαρχική έρευνα κατά της εισαγγελέως Πρωτοδικών στη Λάρισα η οποία είχε εκδώσει απορριπτική διάταξη για υπουργούς της κυβέρνησης Μητσοτάκη παρακάμπτοντας το νόμο περί ευθύνης υπουργών. Συγκεκριμένα, όπως υπογραμμίζεται σε σχετική ανακοίνωση, η Εισαγγελέας του Αρείου Πάγου Γεωργία Αδειλίνη απέστειλε στη Διευθύνουσα της Εισαγγελίας Εφετών Λάρισας παραγγελία, με την οποία ζητεί να διερευνήσει τη διάπραξη τυχόν πειθαρχικών ευθυνών της εισαγγελέως Πρωτοδικών Ειρήνης Κεχαγιά. Η εισαγγελέως Πρωτοδικών είχε εκδώσει «απορριπτική επί της ουσίας διάταξη για καταγγελθέντες Υπουργούς, ως εμπλεκομένους στην Υπόθεση των Τεμπών κατά παράβαση του άρθρου 86 του Συντάγματος και του Νόμου 3126/2003, άρθρο 4 § 4 «περί ποινικής ευθύνης Υπουργών», όπως αναφέρεται στην ίδια ανακοίνωση. Πιο αναλυτικά όπως είχε αποκαλύψει στις 5 Απριλίου του 2024 το documentonews.gr, η Εισαγγελέας Πρωτοδικών Λάρισας παρέκαμψε τον νόμο περί ευθύνης υπουργών και εξέδωσε απορριπτική διάταξη για τους Χρήστο Τριαντόπουλο (τότε υφυπουργός παρά τω πρωθυπουργώ) και Ζωή Ράπτη (υφυπουργός Υγείας), τους οποίους είχαν μηνύσει συγγενείς θυμάτων για ενέργειες που αφορούσαν το μπάζωμα του σημείου της τραγωδίας. Η μήνυση αφορούσε στην παράβαση καθήκοντος και την απόκρυψη στοιχείων. Δείτε επίσης: Έγκλημα Τέμπη: Η εισαγγελέας Λάρισας παρέκαμψε τον νόμο περί ευθύνης υπουργών και βγάζει λάδι τον Τριαντόπουλο Ωστόσο στις 26 Μαρτίου η εισαγγελέας πρωτοδικών Λάρισας αποφάσισε να απορρίψει και επί της ουσίας να βάλει στο αρχείο τη δικογραφία που είχε σχηματιστεί από τη συγκεκριμένη μήνυση, παρακάμπτοντας τον νόμο περί ευθύνης υπουργών που προστάζει τον δικαστικό λειτουργό να διαβιβάζει αμελλητί στην Βουλή των Ελλήνων κάθε δικογραφία όταν θα σκοντάψει σε όνομα υπουργού. Είναι χαρακτηριστικό ότι η εισαγγελέας Πρωτοδικών δεν διαβίβασε ποτέ τη δικογραφία, ως όφειλε βάσει του νόμου στη Βουλή. Να σημειωθεί ότι χθες 17 Απριλίου συγγενείς θυμάτων προσέφυγαν κατά της απορριπτικής διάταξης που εξέδωσε η εισαγγελέας πρωτοδικών Λάρισας. Συγκεκριμένα, με την επίκληση νέων στοιχείων «προσέβαλλαν την εγκυρότητα της διάταξης» και επί της ουσίας ζήτησαν να συνεχιστεί η έρευνα, καθώς υπάρχει πλήθος στοιχείων που φωτογραφίζουν συγκεκριμένα άτομα, για τα οποία -σύμφωνα με τους νομικούς- δύναται να ασκηθεί ακόμα και αυτεπάγγελτη δίωξη για παράβαση καθήκοντος και υπόθαλψη μεταξύ άλλων. Όπως αναφέρεται στην προσφυγή που κατέθεσε ο Παύλος Ασλανίδης διά του πληρεξούσιου δικηγόρου του, η προσβαλλόμενη διάταξη δεν πληροί τα νόμιμα κριτήρια ούτε κατ’ ελάχιστον. «Συγκεκριμένα, η προσβαλλόμενη διάταξη αναφέρεται σε πρακτικά του ΣΟΠΠ τα οποία είναι ανυπόγραφα και ο ίδιος ο φερόμενος ως μετέχων κ. Πλεύρης αρνήθηκε την συμμετοχή του. Τα εν λόγω πρακτικά πρέπει να μας γνωστοποιηθούν σε κάθε περίπτωση». Ο νομικός, Γιώργος Ηλιόπουλος, συμπεραίνει πως «είναι αδιανόητο να θεωρούνται από εισαγγελικό λειτουργό, νομίμως συνταχθέντα και αξιόπιστα τα ως άνω έγγραφα, ώστε δυνάμει αυτών να καταλήγει στο ποιος υπήρξε ή όχι εμπλεκόμενος στα αδικήματα της παράβασης καθήκοντος, της υπόθαλψης αλλά και του 134 ΠΚ». Διαβάστε επίσης: Ευρωεκλογές: Η πρώτη αντίδραση Παπανώτα – Η απόσυρσή μου είναι νίκη για τον Γεωργιάδη (Video) ΣΥΡΙΖΑ: Ο Σιδηρόπουλος στη θέση Παπανώτα στο ευρωψηφοδέλτιο Εκτός ψηφοδελτίου ΣΥΡΙΖΑ ο Δημήτρης Παπανώτας μετά τα σεξιστικά σχόλια Τέμπη: Μισοθαμμένη παλέτα εντοπίστηκε στο ιδιόκτητο οικόπεδο – «Αγωνιώ μήπως βρεθεί βιολογικό υλικό» λέει συγγενής στο documentonews.gr Ο Ανδρουλάκης, ο ήλιος του ΠΑΣΟΚ και η κολυμβήθρα του Σιλωάμ Ισραήλ: Εξετάστηκαν μέσα στην εβδομάδα τα σχέδια επίθεσης στο Ιράν – Το κρίσιμο τηλεφώνημα Μπάιντεν – Νετανιάχου Champions League: Ρεάλ – Μπάγερν, το δεύτερο ζευγάρι των ημιτελικών – Πώς πήραν την πρόκριση (Videos) Υγεία SOS: Λωρίδα της γάζας τα νοσοκομεία – Μόνο χαράτσια και χειρουργεία με πληρωμή Σοκ: Ανώτερος Αξιωματικός της Πυροσβεστικής έδερνε τη σύντροφό του – Τον κατήγγειλε αλλά η ΕΛΑΣ… δεν τον βρίσκει"
    },
    {
        "title": "Αυτή την Κυριακή στο Documento - Η αλήθεια για τον Φρέντι Μπελέρη - Documento",
        "body": "• Ζαριές Μητσοτάκη με τα εθνικά συμφέροντα με στόχο μικροκομματικά οφέλη στις ευρωεκλογές • Η παραστριωτική οργάνωση ΜΑΒΗ, η αιματηρή προβοκάτσια στην Ανω Επισκοπή, τα όπλα, οι συλλήψεις στα σύνορα, τα δικαστικά παράδοξα και η δράση των μυστικών υπηρεσιών και στις δύο πλευρές των συνόρων • Γιατί έπεσε στα μαλακά στην Αθήνα, πως εξαφανίστηκε ο φάκελός του στα Τίρανα"
    },
    {
        "title": "Κώστας Βαξεβάνης, Συντάκτης στο Documento",
        "body": " "
    },
    {
        "title": "Zελένσκι: Είμαι ευγνώμων στη Βουλή των Αντιπροσώπων των ΗΠΑ για τη βοήθεια στην Ουκρανία - Documento",
        "body": "Ο Ουκρανός πρόεδρος Βολοντίμιρ Ζελένσκι εξέφρασε την ευγνωμοσύνη του για τη ψήφιση από τη Βουλή των Αντιπροσώπων των ΗΠΑ ενός νομοσχεδίου βοήθειας προς τη χώρα του στον πόλεμο της κατά της Ρωσίας. «Είμαι ευγνώμων στη Βουλή των Αντιπροσώπων των ΗΠΑ, και στα δύο κόμματα, και προσωπικά στον πρόεδρο (σ.σ. της Βουλής) Μάικ Τζόνσον για την απόφαση να παραμείνουν στη σωστή πλευρά της ιστορίας», έγραψε ο Ζελένσκι στο X. Ο Ζελένσκι τόνισε ότι το νομοσχέδιο, το οποίο θα μεταβεί προς ψήφιση από την αμερικανική Γερουσία «θα εμποδίσει την επέκταση του πολέμου, θα σώσει χιλιάδες και χιλιάδες ζωές και θα βοηθήσει και τα δύο έθνη μας να γίνουν ισχυρότερα»."
    },
    {
        "title": "Poor Things: Πάνω από 200.00 εισιτήρια και συνεχή sold outs - Documento",
        "body": "Poor Things: Η νέα ταινία του Γιώργου Λάνθιμου που εκθειάζουν κοινό και κριτικοί, μετά το Χρυσό Λέοντα στο Φεστιβάλ Κινηματογράφου της Βενετίας και τις 2 Χρυσές Σφαίρες (Καλύτερης Ταινίας και Καλύτερου Α΄ Γυναικείου Ρόλου στην κατηγορία Μιούζικαλ/Κωμωδία) συνεχίζει να κυριαρχεί στο ελληνικό box office, έχοντας ξεπεράσει τα 200.000 εισιτήρια μέσα σε 15 μέρες προβολών.  Χάρη στο εξαιρετικό word of mouth, οι ουρές στους κινηματογράφους συνεχίζονται και τις καθημερινές, με την πλειοψηφία των προβολών να είναι sold out, ενώ πολλοί θεατές παραδέχονται πως έχουν δει πάνω από μία φορά το αριστουργηματικό κινηματογραφικό περιβάλλον που έπλασε ο Γιώργος Λάνθιμος, ενορχηστρώνοντας αριστοτεχνικά το σύνολο των ηθοποιών του με κυρίαρχη την καθηλωτική ερμηνεία της Emma Stone στο ρόλο της Bella Baxter. Το 2024 ξεκίνησε με αισιοδοξία για τον κινηματογράφο, συνεχίζοντας τις καλές επιδόσεις του τελευταίου τριμήνου του 2023, κι αυτό αποδεικνύει την μοναδικότητα της κοινής παρακολούθησης ταινιών στο φυσικό τους χώρο, τη μεγάλη οθόνη. Poor Things, Γιώργος Λάνθιμος, Emma Stone μετά και τα 29α Critics’ Choice Awards πλέον έχουν μπει δυναμικά στον δρόμο προς τα Όσκαρ."
    },
    {
        "title": "Καούρες: Γαστρο-οισοφαγική παλινδρόμηση ή διαφραγματοκήλη; - Documento",
        "body": "Η γαστρο-οισοφαγική παλινδρόμηση είναι συχνή πάθηση στον δυτικό κόσμο και δημιουργείται όταν το περιεχόμενο του στομαχιού επιστρέφει προς τον οισοφάγο ο οποίος βρίσκεται στον θώρακα. Δηλαδή, υγρά ή ακόμη και φαγητό που βρίσκονται μες στο στομάχι ανεβαίνουν προς τα επάνω, ενώ το φυσιολογικό θα ήταν να κατηφορίσουν προς το λεπτό έντερο. Στην ένωση του οισοφάγου με το στομάχι υπάρχει μία ανατομική βαλβίδα που κανονικά εμποδίζει την επιστροφή του περιεχόμενου του στομάχου πίσω στον οισοφάγο. Η παλινδρόμηση συμβαίνει όταν αυτή η βαλβίδα δε λειτουργεί καλά. Παλινδρόμηση έχουμε όμως και στην περίπτωση της διαφραγματοκήλης, κατά την οποία το στομάχι έχει γλιστρήσει ψηλά προς το θώρακα, ενώ η φυσιολογική του θέση είναι μέσα στην κοιλιά. Κατά τη διαφραγματοκήλη, μαζί με το στομάχι ανεβαίνει στο θώρακα και η βαλβίδα η οποία σαφώς δεν λειτουργεί και το περισσότερο μέρος των τροφών παραμένει εντός του θώρακα.  «Η παλινδρόμηση και η διαφραγματοκήλη έχουν παρόμοια συμπτώματα. Το πιο συχνό είναι πόνος ή κάψιμο στο θώρακα γιατί τα υγρά που παλινδρομούν προς τα άνω είναι ερεθιστικά», εξηγεί ο κ. Αριστοτέλης Κεχαγιάς MD PHD FACS, Γενικός Χειρουργός, Χειρουργός Ενδοκρινών Αδένων, με εξειδίκευση στην Προηγμένη Λαπαροσκοπική Χειρουργική, Διευθυντής της Θ’ Χειρουργικής Κλινικής του Metropolitan General.\n«Πολλοί ασθενείς έχουν τη δυσάρεστη αίσθηση των υγρών ή της τροφής να ανεβαίνουν προς τα πάνω, η δε επιστροφή των υγρών προξενεί δυσκολία στην ανάσα, λαχάνιασμα, ταχυκαρδία, βραχνή φωνή και δυσοσμία. Επίσης σε μεγάλες διαφραγματοκήλες ο ασθενής αισθάνεται το φαγητό να “κολλάει” στο ύψος του θώρακα, πολύ απλά, γιατί το στομάχι έχει μετατοπιστεί εκεί. Μερικές φορές συνυπάρχει και αναιμία με χαμηλό αιματοκρίτη. Σε μακροπρόθεσμο διάστημα η χρόνια παλινδρόμηση του καυστικού υγρού προξενεί φλεγμονή στον οισοφάγο -ονομάζεται οισοφαγίτιδα και οισοφάγος Barret-, παράγοντες που αυξάνουν τον κίνδυνο για καρκίνο του οισοφάγου» επισημαίνει.  Η διάγνωση γίνεται κλινικά λόγω των συμπτωμάτων του ασθενούς και με τη λήψη λεπτομερούς ιστορικού. «Χρειάζεται γαστροσκόπηση για να διερευνήσουμε εάν ο οισοφάγος έχει φλεγμονή ή όχι. Σε περιπτώσεις που υποψιαζόμαστε μεγάλη διαφραγματοκήλη καλό είναι να λαμβάνεται μια αξονική θώρακα. Σε κάποιες περιπτώσεις με αμφίσημα συμπτώματα χρειάζονται εξειδικευμένες εξετάσεις του οισοφάγου, όπως η μανομετρία και η ph-μετρία. Στα πρώτα στάδια η παλινδρόμηση μπορεί να είναι ήπια και περιστασιακή, αλλά εν γένει χειροτερεύει με το πέρασμα του χρόνου, όπως και η διαφραγματοκήλη και καμμιά δεν θεραπεύεται  από μόνη της. Σε ήπια παλινδρόμηση ο ασθενής πρέπει να κάνει τροποποιήσεις στην καθημερινότητα όπως προσεκτική διατροφή, απώλεια βάρους, και λήψη αντιόξινων ή φαρμάκων που μειώνουν την οξύτητα του στομάχου» συστήνει ο ειδικός. «Η επέμβαση είναι απαραίτητη όταν τα συμπτώματα της παλινδρόμησης δεν μπορούν να ελεγχθούν με φάρμακα ή όταν η γαστροσκόπηση δείξει οισοφαγίτιδα ή οισοφάγο Barret, ώστε να προλάβουμε τον καρκίνο του οισοφάγου. Στη διαφραγματοκήλη επεμβαίνουμε όταν τα συμπτώματα χειροτερεύουν παρά τα φάρμακα, όταν αυτή είναι μεγάλη ή όταν παρουσιάζει σταδιακή αύξηση διαστάσεων», εξηγεί. «Η παλινδρόμηση και η διαφραγματοκήλη διορθώνονται με ελάχιστα επεμβατικές μεθόδους, δηλαδή λαπαροσκοπικά ή ρομποτικά. Πρόκειται για την επέμβαση θολοπλαστικής κατά Nissen κατά την οποία επαναφέρεται το στομάχι πίσω στη φυσιολογική του θέση που είναι στην κοιλιά και δημιουργείται μία νέα βαλβίδα περιστρέφοντας το θόλο του στομάχου γύρω από τον κατώτερο οισοφάγο. Σε Βόρειο-Ευρωπαϊκές χώρες οι επεμβάσεις αυτές πραγματοποιούνται από χειρουργούς με ξεχωριστό τίτλο ειδικότητας, αυτόν του Χειρουργού Πεπτικού Συστήματος. Στο δικό μας κέντρο, επιλέγεται ο τύπος της εύκαμπτης θολοπλαστικής ώστε να εξαλειφθεί ο κίνδυνος δυσφαγίας. Η ελάχιστα επεμβατική θολοπλαστική έχει άμεση αποκατάσταση. Δηλαδή ο ασθενής μπορεί να φάει και να σηκωθεί λίγο μετά την επέμβαση και σε 24 ώρες επιστρέφει σπίτι χωρίς ιδιαίτερα παυσίπονα. Σε λίγες ημέρες μπορεί να επιστρέψει στην εργασία του. Συστήνουμε στους ασθενείς μας μία πιο ελαφρά διατροφή για 2 εβδομάδες και αποφυγή έντονης σωματικής άσκησης για 3 μήνες», καταλήγει ο κ. Κεχαγιάς."
    },
    {
        "title": "Boeing: Σοκάρουν οι αποκαλύψεις μηχανικού της εταιρείας - «Υπάρχει κίνδυνος στον αέρα» (Video) - Documento",
        "body": "Προβληματισμό, προκαλούν οι αποκαλύψεις μηχανικού της Boeing, για την ασφάλεια των αεροσκαφών στον απόηχο των πρόσφατων ατυχημάτων σε αεροσκάφη της. Συγκεκριμένα, σε συνέντευξή του στο δίκτυο «NBC», μηχανικός της εταιρίας υποστηρίζει πως το «Βoeing 787», πρέπει να σταματήσει να παράγεται, καθώς υπάρχει κίνδυνος, το αεροσκάφος… να αποσυναρμολογηθεί στον αέρα. Παράλληλα, δεν διστάζει να απαντήσει με ένα κατηγορηματικό όχι στο εάν θα έβαζε την οικογένειά του σε αεροσκάφος 787, ενώ παραδέχτηκε πως πρέπει να σταματήσει η παραγωγή του εν λόγω μοντέλου.   Μάλιστα, στην κατάθεση του στην αρμόδια υποεπιτροπή της αμερικανικής Γερουσίας, ο μηχανικός του κολοσσού των αερομεταφορών μίλησε ευθέως για κενά ασφαλείας. «Ο πληροφοριοδότης ισχυρίστηκε ότι του είπα να κλείσει το στόμα του όταν έκανε σαφείς τις ανησυχίες του για τα κατασκευαστικά προβλήματα, ενώ παράλληλα μετατέθηκε και από το πόστο του». Η Boeing πάντως, έχει αμφισβητήσει τις κατηγορίες, υποστηρίζοντας ότι δεν εντόπισε δυσλειτουργίες στα σχεδόν 700 εν λειτουργία αεροσκάφη της, ενώ επίσης με δήλωσή της υπερασπίστηκε την ακεραιότητα του παγκόσμιου στόλου της, που έχει μεταφέρει με ασφάλεια δισεκατομμύρια επιβάτες. Προ των πυλών η κακοκαιρία: Πότε ξεκινούν τα φαινόμενα – Ποιες περιοχές θα επηρεαστούν (LIVE) Κύρτσος: «Καλάθι των νονών» όχι καλάθι του νοικοκυριού"
    },
    {
        "title": "Το θέατρο της πλάκας - Documento",
        "body": "∆ιάλογοι παραγόντων που διαφεντεύουν το ελληνικό ποδόσφαιρο και θα πρέπει οι φίλαθλοι να τους πάρουν σοβαρά: Μπαλτάκος: «Η απόφαση της ΕΠΟ σήµερα είναι για τελικό Κυπέλλου Παναθηναϊκού – Αρη κεκλεισµένων των θυρών στο Πανθεσσαλικό».\nΚαρυπίδης: «Να εφαρµοστεί η προκήρυξη, να γίνει ο τελικός στο Πανθεσσαλικό µε 8.000 κόσµο για κάθε οµάδα».\nΜπέος: «Ναι, υπό προϋποθέσεις, σε τελικό µε 15.000 φιλάθλους, όµως θέλει περισσότερους ο Παναθηναϊκός».\nΑλαφούζος: «Ακόµη κι αν αποφασίσετε να κάνετε τον τελικό µε κόσµο στο Πανθεσσαλικό, θα ζητήσω από την κυβέρνηση να γίνει χωρίς θεατές. Κι αυτό θα γίνει…». Βρείτε µια χώρα στην Ευρώπη που κάθε χρόνο επί δύο µήνες (ίσως και περισσότερο) οι ποδοσφαιρόφιλοι βρίσκονται µπροστά στην ίδια κακόγουστη µαύρη κωµωδία, όπως συµβαίνει µόνιµα στην Ελλάδα. ∆εν υπάρχει τέτοια χώρα, ούτε καν οι τριτοκοσµικές της Αφρικής. Στην Ελλάδα µόλις το Κύπελλο φτάσει στους ηµιτελικούς ξεκινάει η… κολοκυθιά! Ο τελικός να γίνει στο Πανθεσσαλικό. Γιατί να γίνει στο Πανθεσσαλικό; Και πού να γίνει; Να γίνει στο ΟΑΚΑ. Γιατί να γίνει εκεί και να µη γίνει στο Παγκρήτιο. Και γιατί να γίνει στο Παγκρήτιο; Και πού να γίνει; Να γίνει στην Αλάσκα! Κι αν γίνει στο Πανθεσσαλικό, µε πόσο κόσµο να γίνει; Να γίνει κεκλεισµένων των θυρών. Οχι, να έχουµε 5.000 φιλάθλους. Γιατί να έχουµε τόσους; Πόσους να έχουµε; Να γίνει µε 2.000 µαθητές. Ωραία, θα γίνει κεκλεισµένων των θυρών µέχρι νεωτέρας για να έχουµε όλο τον χρόνο να παίζουµε την κολοκυθιά για δύο µήνες! Αφού εξαντληθούν όλα τα γήπεδα της χώρας, αρχίζουν οι προτάσεις για το εξωτερικό. Από Λευκωσία µέχρι Ντουµπάι και από Λονδίνο µέχρι Στουτγκάρδη. ∆υστυχώς, η ανικανότητα των παραγόντων δεν έχει ταβάνι. Και φυσικά δεν βγάζει γέλιο πια…"
    },
    {
        "title": "Νωρίτερα οι συντάξεις Μαΐου - Αναλυτικά οι ημερομηνίες πληρωμών - Documento",
        "body": "Νωρίτερα, λόγω Πάσχα, αναμένεται να καταβληθούν οι συντάξεις Μαΐου. Σύμφωνα με την ανακοίνωση του e-ΕΦΚΑ, τον «χορό» των πληρωμών θα ανοίξουν οι κύριες και επικουρικές συντάξεις των μη μισθωτών. ΟΑΕΕ, ΟΓΑ, ΕΤΑΑ: Κατάθεση: Απόγευμα Τετάρτης 24/4 ΙΚΑ, ΔΗΜΟΣΙΟ, ΤΡΑΠΕΖΕΣ, ΟΤΕ, ΝΑΤ, ΔΕΗ, ΕΤΑΤ, ΕΤΑΠ-ΜΜΕ: Κατάθεση: Απόγευμα Παρασκευής 26/4 Μισθωτοί (Ιδιωτικού τομέα) & Μη μισθωτοί Κατάθεση: Απόγευμα Τετάρτης 24/4 Μισθωτοί Δημοσίου Κατάθεση: Απόγευμα Παρασκευής 26/4 Διαβάστε επίσης: Εγιναν σκόνη από τον πληθωρισμό τα μέτρα του Σκρέκα Μύκονος: Ηταν… καλλιτέχνης και στη φοροδιαφυγή – Τι «ξετρύπωσε» ο αλγόριθμος της ΑΑΔΕ"
    },
    {
        "title": "Αρκτική: Παγκόσμιο ρεκόρ με πτώση από τη στρατόσφαιρα με αλεξίπτωτο κατέγραψαν τρεις Ρώσοι - Documento",
        "body": "Τρεις Ρώσοι έκαναν παγκόσμιο ρεκόρ πέφτοντας την περασμένη εβδομάδα με αλεξίπτωτα από τη στρατόσφαιρα της Γης στο Βόρειο Πόλο, σε μια αποστολή η οποία χρησίμευσε επίσης ως τεστ ενός νέου συστήματος επικοινωνιών για χρήση στην Αρκτική, δήλωσε στο Ρόιτερς ένας οργανωτής του εγχειρήματος. Οι Μιχαήλ Κορνιγένκο, Αλεξάντρ Λίνικ και Ντένις Γεφρέμοφ έπεσαν από ένα αεροπλάνο Ilyushin-76, που πετούσε σε ύψος 10.500 μέτρων, και έκαναν για περίπου δυόμισι λεπτά ελεύθερη πτώση πριν ανοίξουν τα αλεξίπτωτά τους 1.000 μέτρα πάνω από το έδαφος. Η πτώση τους καταγράφηκε σε ένα εντυπωσιακό βίντεο. Και οι τρεις υπέστησαν κάποια κρυοπαγήματα στα μάγουλά τους, παρά το γεγονός ότι φορούσαν θερμαινόμενες κάσκες, δήλωσε ο οργανωτής Νικίτα Τσάπλιν. Καθώς έπεφταν με ταχύτητα πάνω από 300 χλμ/ώρα, η θερμοκρασία του αέρα, που ήταν γύρω στους -50 βαθμούς Κελσίου, ήταν αισθητή σαν -70 βαθμοί Κελσίου. Προσγειώθηκαν κοντά στη ρωσική πολική βάση Μπαρνέο, όπου ο Τσάπλιν δήλωσε ότι μπόρεσαν να τροφοδοτήσουν έναν σέρβερ χρησιμοποιώντας γεννήτριες ντίζελ και να συνδεθούν με ένα δορυφόρο. Ο εξοπλισμός είχε ριφθεί νωρίτερα από χαμηλότερο ύψος. Οι επικοινωνίες στην Αρκτική πιθανολογείται ότι θα αποκτήσουν μεγαλύτερη σημασία, καθώς χώρες, περιλαμβανομένων της Ρωσίας, των Ηνωμένων Πολιτειών και της Κίνας, ανταγωνίζονται για πόρους, για εμπορικές οδούς και για στρατιωτικό πλεονέκτημα. Ο Τσάπλιν δήλωσε πως οι Ρώσοι μπόρεσαν να στείλουν δεδομένα μέσω ενός πειραματικού συστήματος, αν και παραδέχθηκε πως σ’ αυτό το σημείο το σύστημα αυτό δεν μπορεί να συγκριθεί με τις δυνατότητες της Iridium Communications Inc, η οποία έχει έδρα τις ΗΠΑ και προσφέρει κάλυψη και των δύο πόλων της Γης. «Φυσικά η λύση μας είναι κάτι πιλοτικό, και πάλι όμως καταφέραμε, από τον σέρβερ μας, να συνδεθούμε με τον δορυφόρο μας και να διαβιβάσουμε δεδομένα», δήλωσε ο Τσάπλιν, ο οποίος είναι εταίρος και συνιδρυτής του ρώσου παρόχου RUVDS. «Ασφαλώς δεν είναι ακόμα Iridium, όμως κάναμε μερικά μικρά βήματα προς αυτή την κατεύθυνση και αυτό ήταν ο στόχος μας – να δούμε κατά πόσο είναι ρεαλιστικό να κατασκευάσουμε μια λύση χαμηλού κόστους για να έχουμε πρόσβαση από ένα υπολογιστή σε ένα δορυφόρο». Διαβάστε επίσης: Φινλανδία: Κατηγορεί την Ρωσία ότι στέλνει μετανάστες στα σύνορα – Ζητά παρέμβαση της ΕΕ Χώρα των Βάσκων: Έτοιμο για πρωτιά το Bildu στις εκλογές της Κυριακής Ο σοσιαλιστής Αντόνιο Κόστα επικεφαλής του Συμβουλίου της ΕΕ; «Η Ουκρανία μπορεί να χάσει τον πόλεμο μέχρι το τέλος του 2024» προειδοποιεί η CIA Παγκόσμια ανησυχία: Οι εκδοχές Ιράν και Ισραήλ, τι μέλλει γενέσθαι στη Μέση Ανατολή – Ανάλυση BBC Μπαρούτι η Μέση Ανατολή: «Αναχαιτίσαμε drones», λέει η Τεχεράνη – «Πυραυλικά πλήγματα», αναφέρουν τα αμερικανικά ΜΜΕ Παγκόσμια ανησυχία: «Το Ισραήλ επιτέθηκε σε αεροπορική βάση στο Ιράν» – Καταιγιστικές εξελίξεις ΟΗΕ: «Μπλόκο» από τις ΗΠΑ στην πλήρη ένταξη της Παλαιστίνης – «Στο χείλος της αβύσσου η Μέση Ανατολή»"
    },
    {
        "title": "Κασσελάκης: Περήφανος για τη χθεσινή μέρα - Στη μάχη των ευρωεκλογών με Ψηφοδέλτιο Προοδευτικής Αριστείας - Documento",
        "body": "Περήφανος για τη χθεσινή ημέρα όπου ο ΣΥΡΙΖΑ – ΠΣ δήλωσε με ανάρτησή του στα social media ο πρόεδρος του κόμματος Στέφανος Κασσελάκης, αναφερόμενος στην παρουσίαση του ψηφοδελτίου για τις ευρωεκλογές, λίγο πριν αναχωρήσει για τη μεγάλη περιοδεία του σε 27 νησιά του Αιγαίου από σήμερα Σάββατο. Όπως υπογράμμισε, πρόκειται για ανθρώπους «που δεν προέκυψαν από συσκέψεις με συμβούλους μου, κομματικές ισορροπίες και προσωπικές σχέσεις, αλλά από εσάς». Αναφερόμενος δε στον τρόπο εκλογής τους, έκανε λόγο για «πρωτοποριακή διαδικασία που έδωσε τη δυνατότητα σε όλες και όλους εσάς να θέσετε υποψηφιότητα, να ψηφιστείτε από τα μέλη και τους φίλους του ΣΥΡΙΖΑ, να πάρετε τον ΣΥΡΙΖΑ στα χέρια σας». Διαβάστε επίσης – Κασσελάκης στην παρουσίαση του ευρωψηφοδελτίου ΣΥΡΙΖΑ: Δεν θα καταφέρετε να μας τσακίσετε (Video) Είμαι περήφανος για τη χθεσινή ημέρα. Παρουσιάσαμε τους υποψηφίους που θα δώσουν τη μάχη των ευρωεκλογών. Ένα ψηφοδέλτιο Προοδευτικής Αριστείας. Άνθρωποι που δεν προέκυψαν από συσκέψεις με συμβούλους μου, κομματικές ισορροπίες και προσωπικές σχέσεις, αλλά από εσάς.\nΜέσα από μια πρωτοποριακή διαδικασία που έδωσε τη δυνατότητα σε όλες και όλους εσάς να θέσετε υποψηφιότητα, να ψηφιστείτε από τα μέλη και τους φίλους του ΣΥΡΙΖΑ, να πάρετε τον ΣΥΡΙΖΑ στα χέρια σας. Κάτι γίνεται.\nΚάτι γεννιέται.\nΈνα κίνημα από κάτω προς τα πάνω.\nΆνθρωποι που λένε «δεν πάει άλλο» και συντάσσονται με ένα κόμμα για πρώτη φορά. Θέλουμε καλύτερη ζωή και τη θέλουμε τώρα.     A post shared by Stefanos Kasselakis (@skasselakis)    «Προτείνουμε μία καλύτερη ζωή και καλούμε τις Ελληνίδες και τους Έλληνες να αποφασίσουν. Μία καλύτερη ζωή είναι στα χέρια σας» τόνισε χθες ο Στέφανος Κασσελάκης παρουσιάζοντας το ψηφοδέλτιο του ΣΥΡΙΖΑ – ΠΣ για τις ευρωεκλογές, στο Κέντρο Πολιτισμού – Ελληνικός Κόσμος. Ο πρόεδρος του ΣΥΡΙΖΑ – ΠΣ δήλωσε υπερήφανος για το ευρωψηφοδέλτιο το οποίο όπως είναι «ψηφοδέλτιο της προοδευτικής αριστείας απέναντι στο ψηφοδέλτιο που χαϊδεύει ακροδεξιά αυτιά», ενώ εξαπέλυσε σφοδρή επίθεση στην προπαγάνδα του Μαξίμου. "
    },
    {
        "title": "Φίδι δάγκωσε τουρίστρια σε ξενοδοχείο στην Πάφο: Πέρασε 4 μέρες στην εντατική - Μετακινείται με αμαξίδιο (Photo) - Documento",
        "body": "Σε εφιάλτη μετατράπηκαν οι διακοπές της Σαμ Γουέστ από το Σίφναλ της Αγγλίας, όταν βρέθηκε στην εντατική μετά από δάγκωμα οχιάς, καθώς γιόρταζε τα 40ά γενέθλιά της σε διακοπές στην Κύπρο. Η Σαμ ήταν έτοιμη να λάβει μέρος σε μια συνεδρία διαλογισμού στις 3 Απριλίου, όταν μια οχιά τη δάγκωσε στο πόδι. Έκτοτε, μετακινείται με αναπηρικό αμαξίδιο, παίρνοντας εξιτήριο από το νοσοκομείο την περασμένη Δευτέρα. Το ταξιδιωτικό πρακτορείο TUI δήλωσε στο BBC ότι επικοινωνεί «απευθείας με την τουρίστρια» για να παράσχει την πλήρη υποστήριξή του. Η Γουέστ, η οποία βρίσκεται σε διακοπές με τη σύζυγό της, Κέιτ, δήλωσε ότι περιμένει νέα από την ασφαλιστική της εταιρεία σχετικά με το πότε θα επιστρέψει στην πατρίδα της.  Όπως δήλωσε μιλώντας στο BBC, μια οχιά, μήκους 1,5 μέτρου, τη δάγκωσε μόλις ετοιμαζόταν να ξεκινήσει το μάθημα διαλογισμού στο ξενοδοχείο που διέμενε. «Πριν καν προλάβω να αντιδράσω, με δάγκωσε ακριβώς πάνω από τον αριστερό μου αστράγαλο. Άρχισα να τινάζω το φίδι, φωνάζοντας ότι μόλις με είχε δαγκώσει! Το πόδι μου έκαιγε, ο πόνος ήταν ακαριαίος!» περιέγραψε. Το προσωπικό της TUI και άλλοι έσπευσαν να βοηθήσουν, και έτσι μεταφέρθηκε αμέσως στα επείγοντα, όπου ένας γιατρός τής είπε ότι χρειαζόταν αντίδοτο στο δηλητήριο. Μετά από τέσσερις ημέρες στην εντατική και μία ακόμη σε απλή μονάδα, η Γουέστ έλαβε εξιτήριο, ακολουθώντας φαρμακευτική αγωγή. Δήλωσε ότι πλήρωνε 310 ευρώ τη βραδιά για ένα δωμάτιο με πρόσβαση για άτομα με αναπηρία. Παράλληλα, πρόσθεσε πως το ξενοδοχείο έχει αποκλείσει μέρος της περιοχής όπου διεξάγονταν τα μαθήματα διαλογισμού μετά το περιστατικό και έχει καλέσει δύο φορές ομάδες καταπολέμησης παρασίτων. Διαβάστε επίσης: WWF: Από ποια φίδια κινδυνεύουμε στην Ελλάδα – Αναλυτικές οδηγίες για περίπτωση ανάγκης Απίστευτη κτηνωδία: Ηλικιωμένη ομολόγησε ότι πέταξε κουτάβια στα σκουπίδια – Τι ισχυρίστηκε (Video) Δώρο Πάσχα: Πού και πώς θα το υπολογίσετε – Πότε πληρώνεται Φορολογικές δηλώσεις: Παράταση πριν καν ανοίξει η εφαρμογή – Τα νέα δεδομένα Απεργία: Ξεσηκωμός ενάντια στην ακρίβεια Μητσοτάκη – Οι συγκεντρώσεις σε όλη τη χώρα Τέμπη: «Μας εξόργισε η κ. Αδειλίνη» – Τρεις συγγενείς θυµάτων απαντούν µέσω του Documento Πειραιάς: Το χρονικό της τραγωδίας με την κατάρρευση του κτιρίου – Θρήνος για τον 31χρονο, συνελήφθη ο εργολάβος (Video) Τσίπρας στο Συμβούλιο της Ευρώπης: «Έχω αγωνιστεί για την ειρήνη, τη σταθερότητα και την ανάπτυξη στα Βαλκάνια»"
    },
    {
        "title": "ΗΠΑ: Η Βουλή των Αντιπροσώπων ενέκρινε το πακέτο βοήθειας σε Ουκρανία και Ισραήλ - Documento",
        "body": "Η ελεγχόμενη από τους Ρεπουμπλικάνους αμερικανική Βουλή των Αντιπροσώπων ενέκρινε σήμερα ένα πακέτο νομοσχεδίων χορήγησης βοήθειας ύψους 95 δισεκατομμυρίων δολαρίων στην Ουκρανία, το Ισραήλ και την Ταϊβάν, μετά από μήνες έπειτα από μήνες διαφωνιών και αντεγκλήσεων ανάμεσα στην κυβέρνηση του Δημοκρατικού προέδρου Τζο Μπάιντεν και των Ρεπουμπλικάνων αντιπάλων του. Πάνω από δύο μήνες έχουν περάσει από τότε που η Γερουσία – όπου οι Δημοκρατικοί ψήφισαν ένα παρόμοιο νομοσχέδιο – και ο πρόεδρος Μπάιντεν μέχρι και τον κορυφαίο Ρεπουμπλικανό της Γερουσίας Μιτς ΜακΚόνελ προέτρεπαν τον πρόεδρο της Βουλής, Μάικ Τζόνσον να φέρει το νομοσχέδιο προς ψήφιση στη Βουλή. Το ασυνήθιστο πακέτο τεσσάρων νομοσχεδίων περιλαμβάνει επίσης τη χορήγηση αμερικανικής στρατιωτικής βοήθειας στο Ισραήλ, χορήγηση βοήθειας στην Ταϊβάν και άλλους συμμάχους των ΗΠΑ στην περιοχή Ασίας-Ειρηνικού, και ένα μέτρο που περιλαμβάνει κυρώσεις και μέτρα κατά της κινεζικής εφαρμογής κοινωνικών μέσων TikTok και πιθανή μεταφορά κατασχεμένων ρωσικών περιουσιακών στοιχείων προς την Ουκρανία. Το νομοσχέδιο που επιβάλλει τους νέους περιορισμούς στο TikTok ήταν το πρώτο από τα τέσσερα που ψηφίστηκε σήμερα. «Ο κόσμος παρακολουθεί τι κάνει το Κογκρέσο», ανέφερε ο Λευκός Οίκος σε ανακοίνωσή του χθες Παρασκευή. «Η ψήφιση αυτού του νομοσχεδίου θα στείλει ένα ισχυρό μήνυμα για τη δύναμη της αμερικανικής ηγεσίας σε μια κομβική περίοδο. Η κυβέρνηση προτρέπει και τα δύο σώματα του Κογκρέσου να ψηφίσουν και να στείλουν γρήγορα αυτό το συμπληρωματικό πακέτο χρηματοδότησης στο γραφείο του προέδρου» «Δεν είναι η τέλεια νομοθεσία, δεν είναι η νομοθεσία που θα γράφαμε αν οι Ρεπουμπλικάνοι είχαν τον έλεγχο εκτός της της Βουλής, της Γερουσίας και του Λευκό Οίκο», δήλωσε ο Τζόνσον χθες σε δημοσιογράφους. «Αυτό είναι το καλύτερο δυνατό αποτέλεσμα που μπορούμε να καταλήξουμε υπό αυτές τις συνθήκες για να φροντίσουμε αυτές τις πραγματικά σημαντικές υποχρεώσεις». Ορισμένοι σκληροπυρηνικοί Ρεπουμπλικάνοι είχαν εκφράσει έντονη αντίθεση για περαιτέρω βοήθεια στην Ουκρανία, με κάποιους να υποστηρίζουν ότι οι ΗΠΑ δεν μπορούν να την αντέξουν οικονομικά δεδομένου του αυξανόμενου εθνικού τους χρέους ύψους 34 τρισεκατομμυρίων δολαρίων. Ωστόσο, ο Ρεπουμπλικανός υποψήφιος για την προεδρία Ντόναλντ Τραμπ – με τεράστια επιρροή στο Ρεπουμπλικανικό κόμμα – στις 12 Απριλίου εξέφρασε την υποστήριξή του στον Τζόνσον και με ανάρτησή του την Πέμπτη σε μέσα κοινωνικής δικτύωσης δήλωσε ότι η επιβίωση της Ουκρανίας είναι σημαντική για τις ΗΠΑ."
    },
    {
        "title": "Βαριά «καμπάνα» από το ΕΣΡ στην εκπομπή της Τατιάνας Στεφανίδου για την υπόθεση της 12χρονης του Κολωνού - Documento",
        "body": "«Τσουχτερό» είναι το πρόστιμο που επέβαλε το ΕΣΡ στον Alpha και την εκπομπή της Τατιάνας Στεφανίδου, για τον τρόπο κάλυψης της υπόθεσης της 12χρονης από τον Κολωνό. Σύμφωνα με την απόφαση, το ΕΣΡ κατέληξε στο ότι η εγκαλουμένη παραβίασε τη ραδιοτηλεοπτική νομοθεσία ως προς: Στο πλαίσιο αυτό, το Συμβούλιο αποφάσισε τη διοικητική κύρωση του προστίμου: Διαβάστε επίσης: Τέμπη: «Μας εξόργισε η κ. Αδειλίνη» – Τρεις συγγενείς θυµάτων απαντούν µέσω του Documento Βουλή: Αίρεται η ασυλία Βελόπουλου – Ο τρολ λογαριασμός, ο πατέρας του Φλώρου και η μήνυση για συκοφαντική δυσφήμηση Νέα «φροντιστήρια» στη ΝΔ: Αυτή τη φορά στους υποψήφιους ευρωβουλευτές – Φόβοι για επικοινωνιακά λάθη Παραιτήθηκε ο «εκλεκτός» της φον ντερ Λάιεν μετά την κατακραυγή Εορταστικό ωράριο – Πάσχα 2024: Πώς θα λειτουργήσουν τα καταστήματα – Ποια Κυριακή θα είναι ανοιχτά"
    },
    {
        "title": "Το σχέδιο «ΑΛΦΑ», ο Μπελέρης και το εθνικό συμφέρον - Documento",
        "body": "Ο πατριωτισμός εκτός από καταφύγιο των απατεώνων όπως έλεγε ο Σάμιουελ Τζόνσον, είναι και ένα εξαιρετικό εργαλείο για τις μυστικές υπηρεσίες και τους μαύρους σχεδιασμούς. Οι κάτοικοι της Βαλκανικής χερσονήσου, έχουν την ατυχία να έχουν εμπεδώσει το πώς οι εθνοτικές διαφορές χρησιμοποιούνται ή κατασκευάζονται ακόμη ακόμη, για να αποτελέσουν ένα μελλοντικό κουμπί γεωπολιτικών εξελίξεων. Η πρώην Γιουγκοσλαβία διαλύθηκε αφού κάποιοι επιμελήθηκαν τη δημιουργία αντιπαραθέσεων σε εθνική και θρησκευτική βάση και την κατάλληλη στιγμή θέρισαν το μίσος που είχε επικρατήσει. Η Κύπρος διχοτομήθηκε αφού τόσο στην ελληνοκυπριακή όσο και στην τουρκοκυπριακή πλευρά, οικοδομήθηκε κλίμα αντιπαράθεσης και ανωμαλίας στις δύο κοινότητες. Σήμερα έχει στοιχειοθετηθεί ότι διάφορα «εθνικά σχέδια» στις δύο πλευρές, ήταν το πρόσχημα για αυτό που θα ακολουθούσε. Βόμβες που έμπαιναν σε τζαμιά και εκκλησίες στη Μεγαλόνησο, δεν αποσκοπούσαν στην εθνική επικράτηση, αλλά ήταν επιχειρήσεις μυστικού πολέμου με σκοπό να ετοιμάσουν το έδαφος της μη συμβίωσης και της διχοτόμησης (όποιος ενδιαφέρεται μπορεί να διαβάσει τα τεύχη 58 και 59 του HOT DOC για την «Κόκκινη Προβιά» στην Ελλάδα). Δεν είναι τυχαίο που οι εθνικές διαφορές δεν οδηγούν σε πόλεμο παντού. Κανένας δεν τολμά να σκεφτεί διαμελισμό της Ελβετίας ή του Βελγίου γιατί απλώς ένας εθνικός διαχωρισμός σε τέτοιες Ευρωπαϊκές χώρες, δεν έχει καμία χρησιμότητα. Τα σύνορά τους αν και αδιόρατα και χωρίς συρματοπλέγματα , παραμένουν αμετάβλητα. Δεν φταίνε λοιπόν οι θερμοκέφαλοι Βαλκάνιοι που παίρνουν φωτιά εύκολα, αλλά αυτοί (συμπεριλαμβάνονται πολιτικές ηγεσίες) που χρησιμοποιούν το επικίνδυνο εργαλείο του εθνικισμού και του κατά παραγγελία πατριωτισμού πίσω από τον οποίο οι απατεώνες κατά Τζόνσον, είναι αρκετά ευτραφείς από τα μυστικά κονδύλια, ώστε να είναι και διακριτοί. Η Ελληνική μειονότητα στην Αλβανία, υπήρξε κουμπί πολιτικών και γεωπολιτικών σκοπιμοτήτων. Χρησιμοποιήθηκε ως εργαλείο ενός άγνωστου μυστικού πολέμου που εξελίχθηκε με πρόφαση τον ύψιστο εθνικό σκοπό. Η Ελληνική μειονότητα ανήκοντας σε ένα κράτος που αποτελούσε έστω και ιδιόμορφα τμήμα του Ανατολικού μπλοκ, υπέφερε και από το καθεστώς του Χότζα αλλά και από την εκμετάλλευσή της ως εργαλείου των Συμμαχικών μεθοδεύσεων. Αμέσως μετά το τέλος του Β Παγκοσμίου Πολέμου, η Βρετανία η οποία κυριαρχούσε για λίγο ακόμη ως παγκόμια δύναμη πριν παραδώσει τα σκήπτρα στις ΗΠΑ, είχε επεξεργαστεί σχέδια για την ανατροπή του Ενβέρ Χότζα. Τρεις επιχειρήσεις ανατροπής του Χότζα με δυνάμεις που αποβιβάστηκαν στην Αλβανία, έληξαν ανεπιτυχώς. Σε μία από αυτές, τους αλεξιπτωτιστές που έπεσαν στο Δυράχιο για να οργανώσουν τις πολεμικές επιχειρήσεις ανατροπής, τους περίμενε ο Αλβανικός Στρατός και τους εξουδετέρωσε. Στο βιβλίο του “Ο Αγγλοαμερικανικός κίνδυνος για την Αλβανία”, ο Χότζα περιγράφει την αντιμετώπιση αυτών των επιχειρήσεων, ως ικανότητα του “άγρυπνου αλβανικού λαού”. Υπάρχουν ωστόσο αρκετές ενδείξεις, ότι οι τρεις επιχειρήσεις των Βρετανών για την ανατροπή του Χότζα, προδόθηκαν από τον πράκτορα του αντισοβιετικού Τομέα της ΜΙ6, Κιμ Φήλμπι, ο οποίος ήταν διπλός πράκτορας της KGB. Τα σχέδια των Βρετανών, προέβλεπαν χρήση αντιφρονούντων Αλβανών στις επιχειρήσεις και Ελλήνων μειονοτικών. Το ξεκίνημα αυτών των μυστικών επιχειρήσεων, οργανώθηκε στην Μονή Βελλά στα Ιωάννινα, υπό τον μετέπειτα Αρχιεπίσκοπο Σεραφείμ, ο οποίος υπήρξε από τα στελέχη του μυστικού Στρατού των ΗΠΑ και της Βρετανίας στην Ελλάδα, που έδρασαν στα πλαίσια της επιχείρησης Μυστικού Πολέμου «Stay Behind». Στη Μονή Βελλά υπήρχε κρύπτη με όπλα με τα οποία θα εξοπλίζονταν  οι Έλληνες μειονοτικοί για να απελευθερώσουν την Βόρεια Ήπειρο. Φυσικά ήταν ενταγμένοι σε ένα σχέδιο του Ψυχρού Πολέμου, δηλαδή της επικράτησης των Βρετανών, το οποίο αγνοούσαν ίσως θεωρώντας ότι υπηρετούν τον εθνικό σκοπό. Οι Σύμμαχοι οι οποίοι όταν κατέρρεε η Οθωμανική Αυτοκρατορία, παρέδωσαν την Βόρεια Ήπειρο στην Αλβανία και επέβαλαν να αποχωρήσει ο Ελληνικός Στρατός, χρησιμοποιούσαν την ταλαιπωρημένη Ελληνική μειονότητα σαν πιόνι την εποχή του Ψυχρού Πολέμου. Τον Ιούλιο του 2014, στο περιοδικό HOT DOC παρουσίασα τμήμα μιας έρευνας χρόνων που αφορούσε τη δράση του Μυστικού Στρατού της CIA στην Ελλάδα, ο οποίος έγινε γνωστός το 1989 από δηλώσεις του Ιταλού πρωθυπουργού Τζούλιο Αντρεότι, ως Κόκκινη Προβιά (η ονομασία χρησιμοποιήθηκε καταχρηστικά αφού η επιχείρηση δεν είχε αυτή την κωδική ονομασία αλλά καθιερώθηκε έτσι). Ένα από τα σχέδια δράσης αυτού του μηχανισμού που συνδεόταν με δυνάμεις των ΛΟΚ αλλά και ένα ευρύ δίκτυο πρακτόρων-πολιτών με καλυμμένη δράση, ήταν το σχέδιο «ΑΛΦΑ». Στα πλαίσια αυτού του σχεδιασμού, ο Ελληνικός Στρατός, υιοθέτησε «εθνικό σχέδιο διαμελισμού της Αλβανίας», το οποίο είχαν επεξεργαστεί οι μυστικές υπηρεσίες των ΗΠΑ. Στόχος ήταν να υπάρξει προετοιμασία  διαμόρφωσης χαοτικής κατάστασης στην Αλβανία, την οποία στη συνέχεια θα εκμεταλλευόταν η Ελλάδα για εισβολή και διαμελισμό. Το σχέδιο ΑΛΦΑ όπως αποκαλύπτεται από το «ΑΚΡΩΣ ΑΠΟΡΡΗΤΟ-ΕΙΔΙΚΟΥ ΧΕΙΡΙΣΜΟΥ» έγγραφο που δημοσιεύουμε, είχε εκπονηθεί στις 31 Δεκεμβρίου 1961 και προέβλεπε « συγκρότησιν ειδικού τμήματος εξ 80 εθελοντών Βορειοηπειρωτών (Β.Η) με αποστολή ευθύς ως δημιουργηθεί ΧΑΩΔΗΣ κατάστασις εν Αλβανία, να διεισδύση εν Β.Η και να δημιουργήση ευνοϊκές συνθήκες δια τον περαιτέρω χειρισμόν του Β.Η ζητήματος υπό της Ελληνικής Κυβέρνησης». Το σχέδιο εμπλουτίζεται τον Μάιο του 1966 και την ευθύνη του αναλαμβάνει η Διοίκηση Ειδικών Επιχειρήσεων των ΛΟΚ , η οποία αποτελεί την κάλυψη και την ηγεσία της Κόκκινης Προβιάς. Προβλέπει το αναμορφωμένο σχέδιο: «1. Οργάνωσις από τούδε Δικτύων Μυστικής Δράσεως και διεξαγωγής επιχειρήσεων Μυστικού πολέμου προς συγκέντρωσιν Πληροφοριών,της εξύψωσιν του φρονήματος των υποδούλων Β.Η (Βορειοηπειρωτών) και τη δημιουργία ευνοικών συνθηκών εξεγέρσεως. 2. Διείσδυσις εν Β.Η,άμα τη δημιουργία ΧΑΩΔΟΥΣ καταστάσεως,κατά τρόπον αφανή και συγκεκελυμένος του Ειδικού τμήματος Β.Η εθελοντών προς άμεσον υποβοήθησιν ή υποκίμησιν και εξέηερσιν των υποδούλων ΒΗ 3. Ενίσχυσις    του άνω Τμήματος,εφ όσον παραστή ανάγκη,δια τμημάτων Καταδρομών πλαισιωμένων και από ΒΗ εθελοντές. 4. Επέμβασις προς δημιουργία τετελεσμένης καταστάσεως ως προβλέπετε υπό του Σχεδίου ΟΔΥΣΣΕΥΣ» Το σχέδιο ουσιαστικά προβλέπει δηλαδή δημιουργία προβοκάτσιας για να εξασφαλιστούν συνθήκες εισβολής στο όνομα προστασίας της μειονότητας. Η ίδια τακτική υπήρξε και στην Κύπρο, όπου διάφορες προβοκάτσιες, όπως δολοφονίες και ανατινάξεις τζαμιών, δημιούργησαν την “χαώδη κατάσταση” για να χωριστούν αρχικώς νοητά και στη συνέχεια με ματωμένα σύνορα , Ελληνοκύπριοι και Τουρκοκύπριοι. Την δεκαετία του 1980, πριν καταρρεύσει το καθεστώς του Ενβέρ Χότζα, ο Μητροπολίτης Κόνιτσας Σεβαστιανός, ηγείται ψυχροπολεμικής εκστρατείας για “τα αδέλφια μας στη Βόρεια Ήπειρο”. Εμφανίζονται πολυδάπανες καμπάνιες σε σχολεία και Πανεπιστήμια καθώς και διάφορες οργανώσεις ”Βορειοηπειρωτικού Αγώνα” που μιλούν γι αυτονομία της Βορείου Ηπείρου. Το 1983 υπήρξε μια άγνωστη πτυχή του “Βορειοηπειρωτικού”. Μια βόμβα ανατινάζει το αυτοκίνητο του Αλβανού Πρέσβη στην Αθήνα. Πρέσβης είναι ο Ξενοφών Νούτση, ένας Χιμαριώτης στην καταγωγή, που είχε υπηρετήσει στην επίλεκτη ασφάλεια του Χότζα και είχε παντρευτεί την ανιψιά του. Ο Νούτση φαίνεται ότι ήλεγχε ένα εκτεταμένο δίκτυο πρακτόρων στην Ελλάδα. Την ευθύνη για την βομβιστική επίθεση αναλαμβάνει η οργάνωση Μέτωπο για την Απελευθέρωση της Βορείου Ηπείρου (ΜΑΒΗ). Η οργάνωση έχει το ίδιο όνομα με την αντιστασιακή οργάνωση που εμφανίστηκε το 1943 στην Αλβανία αλλά προφανώς δεν είναι η ίδια. Παρότι την εποχή εκείνη η Ελλάδα ζει σε κλίμα εκτεταμένης δράσης τρομοκρατικών οργανώσεων, η έρευνα στην Αθήνα για την συγκεκριμένη Οργάνωση κρατιέται μυστική. Η Αστυνομία κάνει όμως εκτεταμένες εφόδους σε σπίτια στελεχών της Κεντρικής Επιτροπής Βορειοηπειρωτικού Αγώνα χωρίς να ανακοινωθεί κανένα αποτέλεσμα. Στις 10 Απριλίου του 1994, μια ομάδα ένοπλων με κουκούλες, εισβάλει στο Αλβανικό στρατόπεδο της Επισκοπής στα ελληνοαλβανικά σύνορα, σκοτώνει έναν αξιωματικό και έναν στρατιώτη, παίρνει όμηρο έναν ακόμη αξιωματικό και φεύγει με τον εξοπλισμό του στρατοπέδου, 15 αυτόματα καλάσνικοφ και πιστόλια Τουκάρεφ. Την ευθύνη για την αιματηρή επιχείρηση έχει αναλάβει η οργάνωση ΜΑΒΗ με προκήρυξη που στέλνει στην εφημερίδα Ελευθεροτυπία. Η προκήρυξη δεν δημοσιεύεται, ούτε ενημερώνεται το κοινό για λόγους που είναι άγνωστοι ως σήμερα. Ίσως ο φόβος ότι αν ανακοινωνόταν ποιοι είναι οι δράστες, θα μπορούσε αυτό να δημιουργήσει πρόβλημα στις Ελληνοαλβανικές σχέσεις. Τον Οκτώβριο, η ΜΑΒΗ στέλνει τετρασέλιδη προκήρυξη και πάλι στην Ελευθεροτυπία και δημοσιεύεται τμήμα της. Στην προκήρυξη αυτή ( την έχουμε όλη στη διάθεσή μας), η ΜΑΒΗ εμφανίζεται ως αυτονομιστικός στρατός της Βορείου Ηπείρου συγκρίνοντας μάλιστα τον εαυτό της με τους μαχητές στη Βόρεια Ιρλανδία και την Παλαιστίνη. Τον Μάρτιο του 1995, σε ένα τυχαίο μπλόκο στα Ελληνοαλβανικά σύνορα, εντοπίζονται δυο αυτοκίνητα με καλάσνικοφ, ασυρμάτους και κουκούλες. Επτά άτομα συλλαμβάνονται και εξαιτίας των όπλων που κατάσχονται, γίνεται αμέσως συσχετισμός με την δολοφονική επιχείρηση στο Αλβανικό στρατόπεδο. Το επόμενο 24ωρο η αστυνομία διαρρέει ότι έπιασε τους «δράστες της Επισκοπής»  οι οποίοι μάλιστα ετοιμάζονταν για νέα επιχείρηση σε άλλο στρατόπεδο της αλβανικής μεθορίου. Η κυβέρνηση διαρρέει ότι οι επτά συλληφθέντες, Έλληνες και ελληνικής καταγωγής Βορειοηπειρώτες, αποτελούν την οργάνωση ΜΑΒΗ. Σε έρευνα στην Αθήνα βρίσκονται και άλλα καλάσνικοφ, τα οποία πέραν πάσης αμφιβολίας είναι αυτά που είχαν παρθεί ως λάφυρα από το Αλβανικό στρατόπεδο. Σύμφωνα με την κυβέρνηση τότε, πρόκειται για παρακρατική οργάνωση, που έχει διασυνδέσεις με τμήμα της ΕΥΠ και δρα με στόχο την ομαλότητα των Ελληνοαλβανικών σχέσεις. Ανάμεσα σε αυτούς είναι και ο Φρέντη Μπελέρη, ένας από τους επτά συλληφθέντες με τα καλάσνικοφ. Λίγο αργότερα τα πράγματα αλλάζουν. Οι προβοκάτορες, τρομοκράτες και ύποπτοι για σχέσεις με μυστικές υπηρεσίες ενδεχομένως και της Αλβανίας, μετατρέπονται σε αφελείς πιτσιρικάδες που αγόρασαν καλάσνικοφ χωρίς να ξέρουν ότι ήταν αυτά της ΜΑΒΗ. Έτσι τους περιγράφει ο εισαγγελέας Ελευθέριος Πατσής και προτείνει να διωχθούν μόνο για οπλοκατοχή και λαθρεμπορία όπλων. Στο Εφετείο δικάζονται σε μόλις 12-18 μήνες φυλάκιση. Ούτε το δικαστήριο, ούτε φυσικά ο εισαγγελέας δίνουν λογικές απαντήσεις στα ερωτήματα που γεννιούνται. Είναι δυνατόν μια τρομοκρατική οργάνωση που αυτοπαρουσιάζεται ως αυτονομιστικός στρατός, να κάνει ολόκληρη επιχείρηση για να πάρει όπλα  και να τα πουλήσει; Καμία ιδεολογία ή ιερός σκοπός σαν αυτόν που περιγράφει στην προκήρυξή της; Ο Φρέντη Μπελέρης, ακολούθησε πολιτική καριέρα ως παραπλανημένος στο παρελθόν. Στο απόγειο της καριέρας του, ο Σαλί Μπερίσα, ο άλλωτε διώκτης του για την υπόθεση της ΜΑΒΗ, τον στήριξε για να γίνει δήμαρχος Χιμάρας. Ο Μπελέρης έχει καταδικαστεί στα Αλβανικά δικαστήρια (αναμφίβολα υπάρχουν πολλά ερωτήματα γι αυτή την καταδίκη) , εμφανιζόμενος να εξαγοράζει ψηφοφόρους προεκλογικά. Η Ελληνική κυβέρνηση ωστόσο, αντί να υπερασπιστεί την μειονότητα και να καταγγείλει όσα γίνονται εναντίον της από τις «νομικές ρυθμίσεις» του πρωθυπουργού Έντι Ράμα, προτίμησε να προσωποποιήσει το πρόβλημα στο πρόσωπο του Μπελέρη, τον οποίο τελικώς κατεβάζει υποψήφιο για να εισπράξει όπως υπολογίζει ακροδεξιοπατριωτικές ψήφους. Ο Φρέντη Μπελέρης, έχει μία ακόμη καταδίκη τριών χρόνων από τα Αλβανικά δικαστήρια. Η καταδίκη του αφορά δίωξη για προσβολή εθνικών συμβόλων και διατάραξη εκλογών. Σύμφωνα με την απόφαση, πρόσωπα υποκινούμενα  από τον Μπελέρη, κατά τη διάρκεια εκλογικών αναμετρήσεων, κουνώντας ελληνικές σημαίες φώναζαν φώναζαν «Κάτω η Αλβανία», «Αλβανία Ακ Κάιντα» και προσέβαλαν παριστάμενους πολίτες. Μπορεί ίσως να πει κάποιος ότι πρόκειται για μια σκευωρία των Αλβανικών Αρχών. Το θέμα είναι ότι ο Μπελέρης προσέφυγε στο Ευρωπαϊκό δικαστήριο στο Στρασβούργο και τελικώς το Ευρωπαϊκό δικαστήριο επικύρωσε την δικαστική απόφαση καταδίκης του. Όμως σε κάθε περίπτωση το θέμα δεν είναι νομικό. Ο Μπελέρης ο οποίος έχει εμφανιστεί στο πλευρό του Καρατζαφέρη και του Μιχαλολιάκου, «πουλάει» τον ίδιο πατριωτισμό με αυτούς. Υποστήριξη των εθνικών θεμάτων για τον Μπελέρη, είναι η δημιουργία ανώμαλων καταστάσεων και η ρητορική μίσους. Τι θα γινόταν αλήθεια στην Ελλάδα, αν μουσουλμάνοι ή Αλβανοί μειονοτικοί εισέβαλαν σε εκλογικά κέντρα με τουρκικές ή αλβανικές σημαίες και έβριζαν την Ελλάδα; Η στήριξη των συμφερόντων της Ελλάδα και του Ελληνισμού , δεν περνά μέσα από τραμπουκισμούς που συγχέονται επί τούτου με τον πατριωτισμό. Αντιθέτως θυμίζουν αυτά που περιγράφει το σχέδιο ΑΛΦΑ  περί «αναγκαίας χαώδους κατάστασης» που δημιουργείται για να επωφεληθούν κάποιοι. Όχι πάντως η Ελλάδα και η Ελληνική μειονότητα. Φαντάζομαι για τον Κυριάκο Μητσοτάκη αυτή τη στιγμή το απαραίτητο είναι οι ψήφοι, από αυτή την χαώδη κατάσταση που επιχειρεί καιροσκοπικά να εξαργυρώσει εργαλειοποιώντας για μια ακόμη φορά ένα εθνικό πρόβλημα."
    },
    {
        "title": "Μαρία Καρυστιανού: Παρούσα, όταν η Θέμις απουσιάζει - Documento",
        "body": "Είναι γνωστό ότι οι νεκροί δεν μιλούν. Κι εκείνοι που αναλαμβάνουν να μιλήσουν για λογαριασμό τους μιλούν συνήθως για δικό τους λογαριασμό. Οχι όμως η Μαρία Καρυστιανού, η μητέρα της 20άχρονης αδικοχαμένης στα Τέμπη Μάρθης Ψαροπούλου. Που οι λέξεις της στην εξεταστική για την τραγωδία συγκλόνισαν όσες ψυχές δεν έχουν συνθλιβεί ανάμεσα στη βλακεία, την αδιαφορία, την υποκρισία, τα πάσης φύσεως μικροσυμφέροντα. Τρόμαξαν εκείνους που ξέρουν ότι είναι ένοχοι και έδωσαν στους πεινώντες και διψώντες τη δικαιοσύνη μια μπουκιά ψωμί κι ένα κύπελλο νερό. Δείχνοντας ότι δεν έχουν χαθεί όλα και δεν έχει καταντήσει η Ελλάδα του Μητσοτάκη η έρημη χώρα που θέλουν ορισμένοι. Αυτή η άγνωστη μέχρι χτες γυναίκα, που έγινε γνωστή για τους πιο τραγικούς λόγους, κατέδειξε με την παρουσία της την απουσία των άλλων. Του υπουργού που κρύβεται πίσω από το επώνυμο και την ασυλία του. Του πρωθυπουργού που καμιά τύψη και καμιά ευθύνη δεν σκιάζουν το στιλπνό πρόσωπο της επικοινωνίας του. Των αρμοδίων και των επενδυτών που ξεμπέρδεψαν προσθέτοντας στους ισολογισμούς τους τα έξοδα συγκάλυψης του εγκλήματος. Και της Δικαιοσύνης φυσικά, που καθαγιάζει τη συγκάλυψη με την καθυστέρηση, την παραπλάνηση και εντέλει την ταφή ενοχών και ενόχων κάτω από ένα βουνό εγγράφων που δεν λένε τίποτε ούτε για το δίκαιο των θυμάτων ούτε για την τιμωρία των θυτών. Αυτή η άγνωστη μέχρι χτες γυναίκα κατέδειξε επίσης με τον λόγο της τη σιωπή, την απόκρυψη, τη διαστρέβλωση, την κατανάλωση πλαστής συγκίνησης από μια ενημέρωση που υπηρετεί τους ενόχους χωρίς καμιά ενοχή. Που καταθέτει ποταμούς από κροκοδείλια δάκρυα στη δημοσιότητα αντί να καταθέσει έστω μια σταγόνα αλήθειας. Της αλήθειας για την οποία μάχονται η Μαρία Καρυστιανού και όσοι άλλοι απαιτούν να υπάρξει κάθαρση για την τραγωδία των Τεμπών. Που αναζητούν τη Θέμιδα, τη Νέμεση, τη Δικαιοσύνη σε μια εποχή που όλα τα σκιάζουν το ψέμα και το χρήμα. Την αλήθεια όλων όσοι έχασαν ανθρώπους και βολοδέρνουν μέσα στους λαβυρίνθους της επιδοτούμενης αδιαφορίας. Και Θέμις και Νέμεσις και Δικαιοσύνη είναι η Μαρία Καρυστιανού. Και ελπίδα ότι η κοινωνία μας δεν μπαζώθηκε μαζί με το τοπίο της τραγωδίας. Δεν εκποίησε για 30 αργύρια τη μνήμη και τη θέλησή της για το δίκιο. Δεν έχει σκοπό ούτε να ξεχάσει ούτε να συγχωρήσει. Και γι’ αυτό χρωστάμε ένα μεγάλο ευχαριστώ στη μέχρι χτες άγνωστη αυτή γυναίκα. Σε κάθε γυναίκα, κάθε άνθρωπο, που δεν αφήνει τη μνήμη να εξαγοραστεί και την αλήθεια να ενταφιαστεί. Τίποτε και κανένας δεν θα ξεχαστεί. Με τη Μαρία Καρυστιανού για δικαιοσύνη…"
    },
    {
        "title": "Μπάσκετ... στην Ταϊτή - Documento",
        "body": "Η κλήρωση του ολυµπιακού τουρνουά µπάσκετ αντρών (και γυναικών) πέρασε στα ψιλά, αφού η πάνσοφη FIBA τη σκάρωσε απόγευµα Τρίτης πάνω σε αγωνιστική Euroleague, την ίδια ώρα που ο Ολυµπιακός στέναζε στην Κωνσταντινούπολη. Η συµµετοχή της εθνικής Ελλάδας θα είναι αµφίβολη µέχρι τις 7 Ιουλίου –οπότε ολοκληρώνεται το προολυµπιακό τουρνουά– αλλά ήδη το όνειρο των διεθνών µας για παρέλαση στην τελετή έναρξης κάτω από τον Πύργο του Αϊφελ κλειδώθηκε στο χρονοντούλαπο. Οι διοργανωτές αποφάσισαν να εξορίσουν τους αγώνες µπάσκετ στη µακρινή Λιλ, στο ίδιο γήπεδο όπου ο Βασίλης Σπανούλης φόρεσε για τελευταία φορά τη γαλανόλευκη φανέλα το 2015. Σε απλά… γαλλικά, αυτό σηµαίνει ότι οι µπασκετµπολίστες δεν θα ζήσουν τίποτε από τη µαγεία του ολυµπιακού χωριού, εκτός από όσους φτάσουν στα προηµιτελικά, που θα διεξαχθούν στο Μπερσί. Η Λιλ απέχει 200 χιλιόµετρα από το Παρίσι και το ολυµπιακό τουρνουά µπάσκετ αρχίζει στις 27 Ιουλίου, πράγµα που ουσιαστικά απαγορεύει την παρουσία των αθλητών και αθλητριών του µπάσκετ στην τελετή έναρξης την προηγούµενη βραδιά. Θα διαρκέσει µάλιστα ολόκληρο δεκαήµερο, για τρία όλα κι όλα µατς. Πάει να πει ότι αν η εθνική συµµετάσχει στους Ολυµπιακούς Αγώνες αλλά αποκλειστεί µετά τα µατς του οµίλου (σενάριο πιθανότατο), θα µείνει 11-12 µέρες στη Λιλ και δεν θα πατήσει ποτέ το πόδι της στην «πόλη του φωτός». Λες και είναι Ευρωµπάσκετ ή Μουντοµπάσκετ! Παρόµοια αποκέντρωση αποφάσισαν οι διοργανωτές και για άλλα αθλήµατα, όπως η σκοποβολή (µε το τεράστιο ελληνικό ενδιαφέρον), που θα διεξαχθεί εξ ολοκλήρου στην πόλη Σατορού, 272 χιλιόµετρα νότια της πρωτεύουσας. Εξυπακούεται ότι εξόριστη είναι και η ιστιοπλοΐα, αφού το Παρίσι έχει φως αλλά όχι θάλασσα. Αν µη τι άλλο, η ιστιοσανίδα θα γίνει (χωρίς ελληνική συµµετοχή) στην… Ταϊτή, καταµεσής του Ειρηνικού. Εκεί στον παράδεισο δεν πρόκειται να διαµαρτυρηθεί κανένας αθλητής, προπονητής ή δηµοσιογράφος για την απουσία του από το ολυµπιακό χωριό.  "
    },
    {
        "title": "Παναθηναϊκός - Περιστέρι 93-88: Νίκη χωρίς Λεσόρ, Αταμάν - Documento",
        "body": "Με το βλέμμα στραμμένο στους κρίσιμους αγώνες με τη Μακάμπι, ο ελλιπής Παναθηναϊκός νίκησε δύσκολα το Περιστέρι με 93-88 στα πλαίσια του γ’ γύρου της Basket League και χειροκροτήθηκε από 9.000 οπαδούς του. Το Περιστέρι προηγήθηκε με 14-25 στο δεκάλεπτο, 41-45 στο ημίχρονο και 61-69 στις αρχές της δ’ περιόδου. Ο Ντίνος Μήτογλου (25 π.) και ο Λούκα Βιλντόσα (11 π.) πρωταγωνίστησαν στην αντεπίθεση των «πρασίνων», που ξέφυγαν με 85-76 στο 37ο λεπτό. Οι φιλοξενούμενοι ισοφάρισαν ξανά με τρίποντο του Ράγκλαντ (86-86), αλλά ένα τρίποντο του Ιωάννη Παπαπέτρου 35’’ πριν το τέλος έδωσε νέα ώθηση στον Παναθηναϊκό. Τo «τριφύλλι» κοουτσάρισε ο Χρήστος Σερέλης, αφού ο Εργκίν Αταμάν ταξίδεψε στην Κωνσταντινούπολη για την κηδεία του πατέρα του. Εκτός αποστολής έμειναν ο Ματίας Λεσόρ, που επισήμως ένιωσε αδιαθεσία λίγο πριν το τζάμπολ και έφυγε από το γήπεδο μολονότι έκανε ζέσταμα, και ο ελαφρά τραυματισμένος Τζέριαν Γκραντ. Διακρίθηκαν και οι Ναν 20, Παπαπέτρου 14, Σλούκας 6. Από την ομάδα του Βασίλη Σπανούλη, που την επόμενη εβδομάδα θα αγωνιστεί στο φάιναλ-4 του Basketball Champions League στο Βελιγράδι, ξεχώρισαν οι Ρένφρο 16, Ράγκλαντ 13, Λαβ 13, Μήτρου-Λονγκ 10, Ντάνγκουμπιτς 12. Απουσίασε ο ασθενής Τόμπσον. Με ρεκόρ 24-1, ο Παναθηναϊκός έχει εξασφαλίσει την πρωτιά της κανονικής περιόδου, μπροστά από τον Ολυμπιακό, που χθες νίκησε τον Προμηθέα στο ΣΕΦ με 80-69 και βρίσκεται στο 23-3. Το τρίτο Περιστέρι έπεσε στο 16-10, ενώ η ομάδα της Πάτρας ακολουθεί με 15-10. Την οχτάδα που θα συμμετάσχει στα πλέι-οφ συμπληρώνουν οι Άρης, Κολοσσός, ΑΕΚ και ΠΑΟΚ. Oι αναμετρήσεις με τη Μακάμπι, για τα πλέι-οφ της Euroleague, θα ξεκινήσουν την ερχόμενη Τρίτη και Πέμπτη στο ΟΑΚΑ. Τα εισιτήρια για τα δύο πρώτα ματς έχουν ήδη προπωληθεί."
    },
    {
        "title": "Ο Σκρέκας βαφτίζει την αισχροκέρδεια μειώσεις... - Documento",
        "body": "Ο υπ. Ανάπτυξης ανακοίνωσε ότι θα λάβει νέα μέτρα για τον πληθωρισμό, αλλά ταυτόχρονα διαπίστωσε ότι τα προηγούμενα… απέδωσαν Μπορεί τα προεόρτια από τη Eurostat για τον πληθωρισμό του Μαρτίου στην Ελλάδα να αποτέλεσαν ηχηρό χαστούκι για την κυβέρνηση Μητσοτάκη και ειδικότερα για τον αρμόδιο υπουργό Κώστα Σκρέκα, όμως η ανακοίνωση του πληθωρισμού για τον ίδιο μήνα από την Ελληνική Στατιστική Αρχή (ΕΛΣΤΑΤ) ήταν η… γροθιά στο σαγόνι που προκάλεσε πανικό στις κυβερνητικές τάξεις. Είναι εξάλλου πολύ πρόσφατα τα παχιά λόγια τα μεγάλα των Κ. Σκρέκα και Κυριάκου Μητσοτάκη για το ότι δήθεν το πακέτο μέτρων που ανακοίνωσαν στις αρχές του έτους και ίσχυσε από αρχές Μαρτίου θα έφερνε πλήγμα στον πληθωρισμό της αισχροκέρδειας που οι ίδιοι τροφοδοτούν διά της απουσίας ελέγχων ώστε να εμφανίζουν φορομπηχτική ανάπτυξη του ΑΕΠ μέσω του ΦΠΑ. Είναι από την άλλη και αυτές οι ρημάδες οι δημοσκοπήσεις που δείχνουν ότι σε ποσοστό άνω του 80% οι πολίτες έχουν βάλει τη στάμπα του αποτυχημένου στο τρίδυμο Μητσοτάκη – Χατζηδάκη – Σκρέκα αναφορικά με τον χειρισμό της αισχροκέρδειας. Καθίσταται προφανές από τα δημοσκοπικά συμπεράσματα ότι εντός ολίγου οι πολίτες θα καταλάβουν πως το τρίδυμο της καταστροφής για την αγοραστική τους δύναμη δεν αποτυγχάνει, αλλά τους κοροϊδεύει αρνούμενο να επέμβει ως οφείλει στην ενδιάμεση εφοδιαστική αλυσίδα (μεταξύ του παραγωγού και του καταναλωτή) από την οποία προκύπτει ο πληθωρισμός της απληστίας ειδικά για τα τρόφιμα. Ομως, όπως λέει ο θυμόσοφος λαός, πρώτα βγαίνει η ψυχή και μετά το χούι. Ετσι, και παρά το γεγονός ότι τόσο η Eurostat όσο κυρίως η ΕΛΣΤΑΤ δείχνουν νέα τροφοδότηση της αισχροκέρδειας στις τιμές παρά τα μέτρα Σκρέκα, καλλιεργούν ψεύτικες ελπίδες για δήθεν μείωση του πληθωρισμού, εστιάζοντας επιλεκτικά σε κάποιες κατηγορίες τροφίμων που τον Φεβρουάριο μειώθηκε η τιμή τους για συγκυριακούς λόγους. Σύμφωνα με την επίσημη ανακοίνωση, ο Δείκτης Τιμών Καταναλωτή (ΔΤΚ) της ΕΛΣΤΑΤ κινήθηκε στο σύνολό του ανοδικά κατά 3,2% τον Μάρτιο του 2024 σε σύγκριση με τον Μάρτιο του 2023. Για να καταλάβουμε το μέγεθος της κοροϊδίας αρκεί να πούμε ότι η ΕΛΣΤΑΤ καταγράφει αύξηση σε δέκα κατηγορίες προϊόντων και μείωση μόλις σε μία. Αυτές που ξεχωρίζουν είναι η ομάδα «διατροφή και μη αλκοολούχα ποτά» με αύξηση κατά 5,3%, η ομάδα «ξενοδοχεία – καφέ – εστιατόρια» με αύξηση 6,4% και η ομάδα «ένδυση – υπόδηση» με αύξηση 5,8%. Στα τρόφιμα, στην καταγραμμένη αύξηση 5,3% του φετινού Μαρτίου θα πρέπει να προστεθεί το 14,3% που καταγράφηκε τον Μάρτιο του 2023 σε σχέση με τον Μάρτιο του 2022 και η αύξηση 8,1% που καταγράφηκε τον Μάρτιο του 2022 σε σχέση με το 2021. Οπως εύκολα προκύπτει, οι ολετήρες της ελληνικής κοινωνίας που πανηγυρίζουν για τη φορομπηχτική αύξηση του ΑΕΠ έχουν φέρει αύξηση της τάξης του 27,7% στην κατηγορία των τροφίμων μέσα στη διετία. Ομως μετά τις ανακοινώσεις της ΕΛΣΤΑΤ ο Κ. Σκρέκας εμφάνισε το «ανάστημα» να αναμετρηθεί με τη σοβαρότητα επιδεικνύοντας άλλη μια φορά την αλαζονική συμπεριφορά «σας κοροϊδεύουμε και μας δώσατε 41%»: από τη μία εξήγγειλε ότι θα λάβει νέα μέτρα και από την άλλη ανακάλυψε πως «τα μέτρα σταδιακά αποδίδουν»! Στη συνέχεια ανέλαβαν δράση τα ανώνυμα στελέχη και οι «πηγές» από το υπουργείο Ανάπτυξης που δεν ξεφτιλίζονται όταν προβάλλουν fake news ώστε να καλύψουν τον Κ. Σκρέκα μαζί με τον Κυρ. Μητσοτάκη για όσα επιφέρουν στους καταναλωτές που λυγίζουν μπροστά από τα ράφια των σουπερμάρκετ. Ως δούρειος ίππος της παραπληροφόρησης επιλέχθηκε το Αθηναϊκό Πρακτορείο Ειδήσεων (ΑΠΕ). Ακόμη και τα συστημικά ΜΜΕ δεν θα μπορούσαν να αντέξουν τέτοια μπουρδολογία περί μειώσεων στις τιμές. Ωστόσο πρόθυμα αναμετέδωσαν όσα ανέφερε το επίσημο πρακτορείο ειδήσεων της χώρας, που τελεί –όπως και η ΕΥΠ– υπό την άμεση επίβλεψη του Κυρ. Μητσοτάκη από την πρώτη μέρα της διακυβέρνησής του. Το ΑΠΕ λοιπόν βρήκε σταγόνες αισιοδοξίας στο γεγονός ότι καταγράφηκαν συγκυριακές μειώσεις σε επίπεδο μήνα (Φεβρουάριος – Μάρτιος) στα νωπά λαχανικά (-6,3%), τα νωπά ψάρια (-5,4%), στο χοιρινό κρέας (-2,1%) και στα τυριά (-1,4%). Κατέγραψαν βέβαια ότι στη σύγκριση Μαρτίου – Φεβρουάριο 2024 για την ομάδα «διατροφή και μη αλκοολούχα ποτά» υπάρχει μείωση της τάξης του 1,1%, η οποία οφείλεται κυρίως στο γεγονός πως παραδοσιακά λόγω της εποχικής απασχόλησης (όσοι δουλεύουν στον τουρισμό είναι άνεργοι) και του γεγονότος ότι λόγω της Σαρακοστής και του Πάσχα πολλοί περιορίζουν κατά πολύ την κατανάλωση και ως εκ τούτου ισχύει ο νόμος της προσφοράς και της ζήτησης – αφού δεν ζητούνται τα προϊόντα, πέφτουν οι τιμές. Ως εκ τούτου, αξία έχει η σύγκριση του εκάστοτε μήνα με αυτόν του προηγούμενου έτους (αλλά και των αμέσως προηγούμενων). Η αύξηση του Γενικού ΔΤΚ κατά 3,2% τον Μάρτιο του 2024 σε σύγκριση με τον αντίστοιχο του Μαρτίου 2023 προήλθε λόγω αυξήσεων: Διαβάστε επίσης: Εγιναν σκόνη από τον πληθωρισμό τα μέτρα του Σκρέκα Σκρέκας: Ενώ η ακρίβεια επελαύνει, ο υπουργός προαναγγέλλει… νέες αυξήσεις στα τρόφιμα ΟΟΣΑ: Στην 4η χειρότερη θέση στον πληθωρισμό τροφίμων η Ελλάδα Είχαµε την ακρίβεια, µας δουλεύει και ο Σκρέκας  "
    },
    {
        "title": "Κεντροαφρικανική Δημοκρατία: Τουλάχιστον 58 νεκροί από ανατροπή σκάφους σε ποταμό - Documento",
        "body": "Τουλάχιστον 58 άνθρωποι που πήγαιναν σε μια κηδεία έχασαν τη ζωή τους όταν το υπερφορτωμένο σκάφος στο οποίο επέβαιναν ανετράπη στην πρωτεύουσα της Κεντροαφρικανικής Δημοκρατίας, Μπανγκί, δήλωσε σήμερα ο επικεφαλής της πολιτικής προστασίας. “Ανασύραμε 58 πτώματα. Δεν γνωρίζουμε τον συνολικό αριθμό των ανθρώπων που επέβαιναν στο σκάφος”, δήλωσε ο Τόμας Ντζιμασέ σε τοπικό ραδιοφωνικό δίκτυο. Σύμφωνα με μάρτυρες και βίντεο σε μέσα κοινωνικής δικτύωσης, το σκάφος μετέφερε πάνω από 300 ανθρώπους όταν ανατράπηκε στον ποταμό Μπόκο. Το σκάφος μετέφερε τους ανθρώπους που πήγαιναν στην κηδεία ενός τοπικού φύλαρχου. Ανετράπη λίγο μετά τον απόπλου, με τις ομάδες διάσωσης να φτάνουν στο σημείο 40 λεπτά μετά την ανατροπή. Οικογένειες βρίσκονταν κοντά στο ποτάμι σήμερα για να αναζητούν τα αγαπημένα τους πρόσωπα που εξακολουθούν να αγνοούνται."
    },
    {
        "title": "Οσμή σκανδάλου: Θέλει το υπ. Υγείας να αντικαταστήσει φθηνό φάρμακο για το ήπαρ με ένα πανάκριβο; - Η ανάρτηση Πολάκη - Documento",
        "body": "Την έλλειψη του φαρμάκου URSOFALK, το οποίο είναι απαραίτητο για τους ασθενείς που παρουσιάζουν αυτοάνοσο χολοστατικό νόσημα στο ήπαρ αναδεικνύει ο Παύλος Πολάκης και καλεί το υπουργείο Υγείας να το εισάγει άμεσα, αφού, όπως αναφέρει, δεν παράγεται πια στην Ελλάδα. «Τόσα όργια έχει κάνει ο ΙΦΕΤ επί ήμερων σας, τώρα γιατί καθυστερείτε να εισάγετε ένα απαραίτητο φάρμακο για τόσους ασθενείς;» αναρωτιέται ο πρώην αν. υπουργός Υγείας και προειδοποιεί να μην αντικαταστήσει το υπουργείο το εν λόγω φθηνό φάρμακο (10-12 ευρώ το κουτί) με άλλο που είναι πανάκριβο (2.000 δολάρια το κουτί)… Αναλυτικά η ανάρτηση Πολάκη: «Επανέρχομαι στο ΠΟΛΥ ΣΟΒΑΡΟ ΘΕΜΑ της έλλειψης εδώ και τέσσερις μήνες του φαρμάκου URSOFALK γιατί παρά την αναφορά στην ομιλία μου στη Βουλή, ούτε ο Γεωργιάδης ούτε ο Θεμιστοκλέους είχαν το στοιχειώδες φιλότιμο να κάνουν κάτι!!! ΑΚΟΥΣΤΕ ΜΕ ΑΧΑΡΑΚΤΗΡΙΣΤΟΙ: Το φάρμακο αυτό είναι  ΑΠΑΡΑΙΤΗΤΟ και θεραπεία πρώτης γραμμής για όλους τους ασθενείς που παρουσιάζουν κάποιο αυτοάνοσο χολοστατικό νόσημα στο ήπαρ!! Χρειάζεται ο κάθε ασθενής 3-4 κουτιά το μήνα. Οι ασθενείς  αυτοί είναι περίπου 2-2.500 χιλιάδες σε όλη τη χώρα και τους έχετε αφήσει ΞΕΚΡΕΜΑΣΤΟΥΣ!! Το φάρμακο είναι ΦΘΗΝΟ!!(10-12 ευρώ νομίζω κάνει). Η εδώ εταιρεία δεν το παράγει γιατί δεν παίρνει λέει τη δραστική ουσία από το εξωτερικό! ΠΡΟΧΩΡΗΣΤΕ ΣΕ ΑΜΕΣΗ ΕΙΣΑΓΩΓΗ ΤΟΥ ΦΑΡΜΑΚΟΥ ΜΕΣΩ ΙΦΕΤ!!! Τόσα όργια έχει κάνει ο ΙΦΕΤ επί ημερών σας τώρα γιατί καθυστερείτε να εισάγετε  ένα ΑΠΑΡΑΙΤΗΤΟ ΦΑΡΜΑΚΟ για τόσους ασθενείς;;;; Υγ. Δεν θέλω να πιστέψω (ακόμα) πως αυτή η έλλειψη συνδέεται με την αντικατάσταση του φθηνού URSOFALK, από το φάρμακο δεύτερης γραμμής θεραπείας για αυτά τα νοσήματα που λέγεται OCALIVA !! Το φάρμακο αυτό έχει εγκριθεί από το 2023 να δίνεται σε όσους δεν ανταποκρίνονται στο URSOFALK και έρχεται εισαγωγή  με ειδική συνταγογράφηση και έγκριση και κοστίζει αν τα ξέρω καλά γύρω στα 2.000 δολάρια το κουτί!!!!(ίσως και πολύ παραπάνω) ΕΠΑΝΑΛΑΜΒΑΝΩ ΔΕΝ ΘΕΛΩ ΝΑ ΠΙΣΤΕΨΩ….. Θα φανεί σύντομα!! ΚΙΝΗΘΕΙΤΕ ΥΠΟΥΡΓΟΙ ΤΟΥ ΞΕΠΟΥΛΗΜΑΤΟΣ ΤΟΥ ΕΣΥ!!»  Διαβάστε επίσης: Βουλή: Αίρεται η ασυλία Βελόπουλου – Ο τρολ λογαριασμός, ο πατέρας του Φλώρου και η μήνυση για συκοφαντική δυσφήμηση Απεργία: Ξεσηκωμός ενάντια στην ακρίβεια Μητσοτάκη – Οι συγκεντρώσεις σε όλη τη χώρα Ο Πορτοσάλτε δίνει οδηγίες στους επόμενους… γαλάζιους Ευρωβουλευτές! Τέμπη: «Μας εξόργισε η κ. Αδειλίνη» – Τρεις συγγενείς θυµάτων απαντούν µέσω του Documento Πειραιάς: Το χρονικό της τραγωδίας με την κατάρρευση του κτιρίου – Θρήνος για τον 31χρονο, συνελήφθη ο εργολάβος (Video) Κασσελάκης σε ομογενείς στη Νέα Υόρκη: «Να φερόμαστε ο ένας στον άλλο με αλληλεγγύη» Τσίπρας στο Συμβούλιο της Ευρώπης: «Έχω αγωνιστεί για την ειρήνη, τη σταθερότητα και την ανάπτυξη στα Βαλκάνια»"
    },
    {
        "title": "GREEK MAFIA - Documento",
        "body": " "
    },
    {
        "title": "Χωρίς προσχήματα - Documento",
        "body": "Η υπουργός Πολιτισμού έχει τόσο μένος με τον Σύλλογο Ελλήνων Αρχαιολόγων που δεν κρατάει ούτε τα προσχήματα. Το ότι δεν σηκώνει αντίλογο από τους επιστήμονες το είδαμε καλά το καλοκαίρι, όταν πέταξε έξω τον ιστορικό σύλλογο από την έδρα του, στο κτίριο της οδού Ερμού, απόφαση που ερμηνεύτηκε ως αντίποινα στη συστηματική κριτική που της ασκεί για πλείστα θέματα, από τις βυζαντινές αρχαιότητες στη Θεσσαλονίκη, τη μετατροπή των πέντε μεγάλων μουσείων σε ΝΠΔΔ, τη συλλογή Στερν κ.ά. Παρά τις αντιδράσεις τότε, η σιδηρά κυρία της οδού Μπουμπουλίνας δεν έκανε σπιθαμή πίσω. Το αποφασίζομεν και διατάσσομεν, όμως, εφαρμόζει η κ. Μενδώνη και στην κοινοβουλευτική διαδικασία, που (θα έπρεπε να) είναι κορωνίδα της δημοκρατίας. Ο ΣΕΑ αποκλείστηκε από την ακρόαση φορέων στη συζήτηση του νομοσχεδίου για τη διαφύλαξη της άυλης πολιτιστικής κληρονομιάς στην Επιτροπή Μορφωτικών Υποθέσεων στη Βουλή κι ας περιλαμβάνονται διατάξεις που αφορούν τη διεξαγωγή αρχαιολογικών έργων και ανασκαφών και την πολιτιστική κληρονομιά γενικότερα. ΄Η μάλλον ακριβώς επειδή οι σχετικές διατάξεις ενσωματώνονται κι αυτές σε μια ευρύτερη πολιτική της κυβέρνησης της ΝΔ να αποδυναμώσει την Αρχαιολογική Υπηρεσία και παράλληλα να μετατρέψει τον ΟΔΑΠ σε δούρειο ίππο πελατειακών σχέσεων και εξυπηρετήσεων στο όνομα του «εκσυγχρονισμού του», ανοίγοντας διάπλατα την πόρτα στους ιδιώτες – όχι μόνο σε εκδοτήρια και πωλητήρια αλλά και στην έμμεση ιδιωτικοποίηση των σωστικών ανασκαφών μέσω της ανάθεσής τους σε ΝΠΔΔ. Ηταν, όμως, στη συζήτηση στη Βουλή η επιτροπή ΠΟΕ-ΥΠΠΟ (Πανελλήνια Ομοσπονδία Εργαζομένων Υπουργείου Πολιτισμού), η οποία εκπροσωπεί τους εργασιακούς κλάδους του ΥΠΠΟ πλην των αρχαιολόγων, παρά το γεγονός, όπως καταγγέλλει ο ΣΕΑ, «ότι μέλη του Προεδρείου της και ο ίδιος ο Πρόεδρός της είναι κατηγορούμενοι σε δίκη υπό εξέλιξη για τέσσερα κακουργήματα και ένα πλημμέλημα». Απ’ ό,τι φαίνεται, η υπουργός έχει τα δικά της κριτήρια… κάστινγκ. «Οχι» στους επιστήμονες, «ναι» σε υπόδικους συνδικαλιστές."
    },
    {
        "title": "Ριζόυπολη: Ένοικος είχε απειλήσει να βάλει φωτιά στην πολυκατοικία και αναζητείται - Documento",
        "body": "Από τη φωτιά στο διαμέρισμα της πολυκατοικίας στη Ριζούπολη κινδύνεψε μια οικογένεια να καεί ζωντανή. Παράλληλα, συνολικά πέντε άτομα μεταφέρθηκαν σε νοσοκομείο, ανάμεσά τους και ένα παιδί 13 ετών. Η πυρκαγιά ξέσπασε λίγο μετά τις 15:00 το μεσημέρι του Σαββάτου (20/04/2024) στο διαμέρισμα του πρώτου ορόφου. Οι φλόγες και οι καπνοί έζωσαν το κτίριο, ενώ οι ένοικοι από τα υπόλοιπα διαμερίσματα δεν κατάφεραν να βγουν στο δρόμο. Έτσι, έξι άτομα εγκλωβίστηκαν στα πίσω μπαλκόνια περιμένοντας την πυροσβεστική. Η επέμβαση της Πυροσβεστικής ήταν άμεση και σωτήρια για τους εγκλωβισμένους καθώς μεταφέρθηκαν με κλιμακοφόρα οχήματα σε ασφαλές σημείο. Κατευθείαν τους χορηγήθηκε οξυγόνο από διασώστες και πέντε άτομα, ανάμεσά τους ένα παιδί, μεταφέρθηκαν για προληπτικούς λόγους στο νοσοκομείο, καθώς είχαν εισπνεύσει καπνούς. Σύμφωνα με το Star και με βάση καταγγελίες γειτόνων, εξετάζεται σοβαρά το ενδεχόμενο να έβαλε τη φωτιά ένας ένοικος της πολυκατοικίας. Ο ένοικος τις προηγούμενες ημέρες είχε απειλήσει τους υπόλοιπους ενοίκους ότι θα το έκανε και αναζητείται από το Ανακριτικό της Πυροσβεστικής."
    },
    {
        "title": "Επικοινωνία - Documento",
        "body": "Γραφεία Εφημερίδας Documento\nΚολωνού 12 -14, Αθήνα, ΤΚ 10437 Τηλέφωνα Επικοινωνίας:\n211 1031500 Email: info@documentonews.gr\nWebsite: www.documentonews.gr"
    },
    {
        "title": "Φινλανδία: Κατηγορεί την Ρωσία ότι στέλνει μετανάστες στα σύνορα - Ζητά παρέμβαση της ΕΕ - Documento",
        "body": "Η Ευρωπαϊκή Ένωση θα πρέπει να λάβει μέτρα για να βοηθήσει τη Φινλανδία να σταματήσει την εισροή μεταναστών μέσω της Ρωσίας, δήλωσε ο Φινλανδός πρωθυπουργός Πέτερι Όρπο. Πέρυσι η Φινλανδία έκλεισε τα εκτεταμένα σύνορά της με τη Ρωσία εν μέσω αυξανόμενου αριθμού αφίξεων ανθρώπων από διάφορες χώρες, περιλαμβανομένων της Συρίας και της Σομαλίας, και κατηγόρησε τη Μόσχα ότι χρησιμοποιεί ως όπλο τη μετανάστευση εναντίον της σκανδιναβικής χώρας και της ΕΕ, μια κατηγορία την οποία το Κρεμλίνο αρνείται. «Ετοιμάζουμε τη δική μας νομοθεσία, αλλά χρειαζόμαστε επίσης μέτρα της ΕΕ», δήλωσε ο Όρπο, χωρίς να επεκταθεί, αφού επισκέφθηκε τα σύνορα της χώρας του με τη Ρωσία μαζί με την πρόεδρο της Ευρωπαϊκής Επιτροπής Ούρσουλα φον ντερ Λάιεν. Η φον ντερ Λάιεν είπε στην ίδια συνέντευξη Τύπου ότι η Ευρωπαϊκή Επιτροπή εργάζεται σε στενή συνεργασία με τις χώρες προέλευσης των μεταναστών, συμφωνώντας με τη θέση της Φινλανδίας. «Αυτό που βλέπουμε είναι ότι ένα κράτος εργαλειοποιεί φτωχούς ανθρώπους για να ασκήσει πίεση σε ένα άλλο κράτος, έτσι αυτό είναι ένα ξεκάθαρο ζήτημα ασφαλείας», δήλωσε η ίδια. Τα μέτρα που λαμβάνονται για να αντιμετωπισθεί το ζήτημα των μεταναστών από τη Ρωσία πρέπει να ισορροπούν ανάμεσα στην προστασία της ασφάλειας των συνόρων και τις διεθνείς υποχρεώσεις, τόνισε. Ακολουθώντας το παράδειγμα της Πολωνίας και της Λιθουανίας που έχουν λάβει μέτρα στα σύνορά τους με τη Λευκορωσία, η φινλανδική κυβέρνηση σχεδιάζει νομοθεσία που θα επιτρέπει στους συνοριοφύλακες να εμποδίζουν αιτούντες άσυλο να εισέρχονται στη χώρα από τη Ρωσία. Προ των πυλών η κακοκαιρία: Πότε ξεκινούν τα φαινόμενα – Ποιες περιοχές θα επηρεαστούν (LIVE) Κύρτσος: «Καλάθι των νονών» όχι καλάθι του νοικοκυριού"
    },
    {
        "title": "ΕΕ για σημερινούς εφήβους: Δουλειά έως τα 72 και μετά χαμηλή σύνταξη - Documento",
        "body": "Δουλειά έως τα 72 χρόνια και μετά σύνταξη! Αυτό προβλέπει έκθεση της Ευρωπαϊκής Επιτροπής για τους σημερινούς εφήβους στην Ελλάδα, με την σύνταξη που θα λάβουν στο τέλος να είναι αναλογικά μικρότερη σε σύγκριση με σήμερα. Τα παιδιά που γεννήθηκαν στην διάρκεια της κρίσης χρέους, οι οποίοι θα μπουν στην αγορά εργασίας γύρω στο 2030, θα βγουν στη σύνταξη σε ηλικία 72,5 ετών όπως προκύπτει από την έκθεση για το δημογραφικό και τις δημοσιονομικές επιπτώσεις της γήρανσης του πληθυσμού στα κράτη -μέλη της Ευρωπαϊκής Ένωσης. Διαβάστε επίσης – Συντάξεις: Οφειλόμενα του 2016 τάζει για το 2025 ο Χατζηδάκης Όπως αναφέρει η Καθημερινή, η χώρα μας έχει συνδέσει την εξέλιξη των γενικών ορίων ηλικίας συνταξιοδότησης με την πορεία του προσδόκιμου ζωής, βάσει των μνημονιακών υποχρεώσεων. Έτσι, το γενικό όριο ηλικίας – από τα 67 έτη τώρα – θα φθάσει στα 68,5 έτη το 2030 και στα 72,5 έτη το 2070. Οσο για το ποσό που θα λάβει, θα είναι σημαντικά μειωμένο. Όπως αναφέρει η Καθημερινή,  ενώ το 2022 το ποσοστό αναπλήρωσης των συντάξεων είναι στο 76% του εισοδήματος, θα περιοριστεί στο 65% το 2040 και θα φθάσει στο 53% το 2070. Αυτός είναι άλλωστε ένας σημαντικός λόγος, μαζί με τον περιορισμό των πρόωρων συνταξιοδοτήσεων και τη δημιουργία του ΤΕΚΑ, που ενώ το 2022 η καθαρή συνταξιοδοτική δαπάνη ήταν στο 12,6% του ΑΕΠ, εκτιμάται πως θα φθάσει το 2070 στο 10,6% του ΑΕΠ. Να σημειωθεί εδώ ότι η Ελλάδα είναι από τις λίγες χώρες που έχει ήδη συνδέσει την πορεία των γενικών ορίων ηλικίας συνταξιοδότησης με την πορεία του προσδόκιμου ζωής, έχοντας ως όρο την επανεξέτασή τους ανά τρία έτη. Βέβαια, όπως ξεκάθαρα έχει τονίσει ο υφυπουργός Κοινωνικής Ασφάλισης Πάνος Τσακλόγλου, για την επόμενη τριετία δεν θα υπάρξει καμία αλλαγή, λόγω του ότι τα κέρδη των προηγουμένων ετών στο προσδόκιμο της επιβίωσης των ηλικιωμένων ουσιαστικά ανασχέθηκαν στα χρόνια της πανδημίας."
    },
    {
        "title": "O «happy traveler» Μητσοτάκης υποδέχεται τουρίστες... - Documento",
        "body": "Δεν μπορεί να μην ταυτιστεί με τον τουρισμό και τους τουρίστες ο πρωθυπουργός μας Κυριάκος Μητσοτάκης. Οι κακές γλώσσες (μακριά από μας) θα έλεγαν πως αυτό είναι και το μόνο που σκέφτεται όταν δεν τον απασχολούν τα 41 του ακίνητα! Α, δεν ξεχνά και on camera να κάνει διαφήμιση των εταιρειών κατασκευής… Και για του λόγου το αληθές, εκεί στη Μυτιλήνη που πήγε βρήκε ευκαιρία να υποδεχθεί τουρίστες από την Τουρκία που έβγαλαν τη visa express… Εκεί ως εκ του θαύματος βρέθηκαν 92 επισκέπτες από την Τουρκία, και επίσης έτσι ξαφνικά, ο καπετάνιος του πλοίου Αλή είναι αντιδήμαρχος της αντικρινής στη Μυτιλήνη πόλης Αϊβαλί. Μπορεί οι Έλληνες να μην έχουν λεφτά να πάνε στο super market, να μην ξέρουν πως θα βγάλουν το μήνα και πως θα δουν θάλασσα… αλλά η προπαγάνδα και η ακρίβεια καλά κρατούν! Εξάλλου, εδώ στην Αίγυπτο πάει και βρίσκεται μπροστά στην Όαση της Σίβα, Τούρκους τουρίστες να μην βρει στη Μυτιλήνη; Πάντως για τους εκατοντάδες χιλιάδες Έλληνες που έφυγαν από τη χώρα, όχι για τουρισμό, αλλά για να επιβιώσουν… ούτε λόγος! Διαβάστε επίσης: Η επικίνδυνη αποστολή του Μητσοτάκη στο Μαράθι της Κρήτης ΣΥΡΙΖΑ: Πόσο κόστισε η πτήση του πρωθυπουργικού αεροσκάφους στην Όαση Σίβα στους ΄Έλληνες φορολογούμενους; Ο τουρίστας πρωθυπουργός"
    },
    {
        "title": "Ολυμπιακός-Ματαρό 16-12: Ευρωπαϊκός τελικός και στο πόλο γυναικών! - Documento",
        "body": "Τον τέταρτο ευρωπαϊκό τίτλο της ιστορίας του, τρίτο την τελευταία τετραετία, θα διεκδικήσει ο Ολυμπιακός στο πόλο γυναικών. Οι «ερυθρόλευκες» θριάμβευσαν επί της ισπανικής Ματαρό στον ημιτελικό του φάιναλ-φορ της Βαρκελώνης με 16-12. Η Νικόλ Ελευθεριάδου ήταν η πρωταγωνίστρια του αγώνα με 7 γκολ. Η Χριστίνα Σιούτη πρόσθεσε 3, για τον σαρωτικό στο δεύτερο ημίχρονο Ολυμπιακό, που αγωνίστηκε με αμιγώς ελληνική σύνθεση. Οι Βασιλική Πλευρίτου, Ιωάννα Χυδηριώτη πέτυχαν από 2, ενώ σκόραραν και η Ελευθερία Πλευρίτου, Φωτεινή Τριχά. Τα οχτάλεπτα του αγώνα: 2-2, 3-4, 6-2, 5-4. Η ομάδα του Δημήτρη Κραβαρίτη θα αντιμετωπίσει στον κυριακάτικο τελικό του Champions League την Σαμπαντέλ, η οποία νίκησε την Σαντ Αντρέου με 14-9 στον πρώτο ημιτελικό. O αγώνας θα αρχίσει στις 3 μμ. Όλες οι ομάδες του φάιναλ-φορ, πλην του Ολυμπιακού, που είχε τη συμπαράσταση δεκάδων Ελλήνων φιλάθλων, είναι ισπανικές."
    },
    {
        "title": "S&P: Αναβάθμισε τις προοπτικές του ελληνικού αξιόχρεου από σταθερές σε θετικές - Documento",
        "body": "Στην αναβάθμιση των προοπτικών του ελληνικού αξιόχρεου από σταθερές σε θετικές, στη βαθμίδα ΒΒΒ-, προχώρησε ο οίκος πιστοληπτικής αξιολόγησης Standard & Poor’s. Οι θετικές προοπτικές αντανακλούν την προσδοκία του S&P ότι το αυστηρό δημοσιονομικό καθεστώς θα συνεχίσει να μειώνει το δημόσιο χρέος, ενώ η ανάπτυξη αναμένεται ότι θα εξακολουθήσει να υπερβαίνει αυτή της Ευρωζώνης. Βασικά σημεία της αξιολόγησής του οίκου: Διαβάστε επίσης – Συντάξεις: Οφειλόμενα του 2016 τάζει για το 2025 ο Χατζηδάκης • Οι ελληνικές Αρχές επιχειρούν σε μία ευρεία ατζέντα διαρθρωτικών μεταρρυθμίσεων και αντιμετωπίζουν μακροπρόθεσμες στενότητες • Παρά τα πρόσφατα κάπως πιο ήπια οικονομικά στοιχεία, η ανάπτυξη της οικονομίας ξεπέρασε αυτή του μέσου όρου της Ευρωζώνης, «μία τάση που αναμένουμε να συνεχιστεί» • Το προηγούμενα πολύ υψηλό καθαρό δημόσιο χρέος της Ελλάδας ως ποσοστό στο ΑΕΠ μειώνεται και αναμένεται να συνεχίσει να το κάνει «αν οι προσδοκίες μας για δημοσιονομική πειθαρχία και σχετικά ισχυρή αύξηση του ονομαστικού ΑΕΠ υλοποιηθεί. «Θα μπορούσαμε να αναβαθμίσουμε τις αξιολογήσεις στους επόμενους 24 μήνες, αν ο λόγος του καθαρού δημόσιου χρέους της Ελλάδας προς το ΑΕΠ υποχωρήσει περαιτέρω για να προσεγγίσει τα επίπεδα άλλων χωρών. Πιστεύουμε ότι οι Αρχές θα μπορούσαν να το επιτύχουν αυτό μέσω ενός συνδυασμού διαρθρωτικών μεταρρυθμίσεων που ενισχύουν την ανταγωνιστικότητα της ελληνικής οικονομίας, της πλήρους αξιοποίησης των μεγάλων πόρων του προγράμματος NextGenerationEU και στερεών δημοσιονομικών πλεονασμάτων για μια μακρά περίοδο», αναφέρει ο οίκος. «Θα μπορούσαμε να αναθεωρήσουμε τις προοπτικές σε σταθερές μέσα στους επόμενους 24 μήνες, αν η δημοσιονομική επίδοση της Ελλάδας και οι εξωτερικές ανισορροπίες, όπως του υψηλού ελλείμματος στο ισοζύγιο τρεχουσών συναλλαγών, επιδεινώνονταν σημαντικά πέραν των προσδοκιών μας. Αυτό θα μπορούσε να συμβεί, για παράδειγμα, αν οι γεωπολιτικές και εξωγενείς πιέσεις πλήξουν την Ελλάδα περισσότερο απ’ ό,τι υποθέτουμε σήμερα», προσθέτει. Ο S&P αναφέρει ότι τώρα υπάρχουν αξιόπιστα σχέδια για την υλοποίηση μεταρρυθμίσεων σε βασικούς προβληματικούς τομείς, στους οποίους η πρόοδος ήταν περιορισμένη έως τώρα, όπως σχετικά με τις μεταρρυθμίσεις στη Δικαιοσύνη και την Υγεία. «Κατά την άποψή μας, ο βασικός κίνδυνος για την υλοποίησή τους είναι η επικράτηση μεταρρυθμιστικής κόπωσης πριν να έχει αναληφθεί επαρκής δράση, ιδιαίτερα αν η βελτίωση των οικονομικών επιδόσεων δεν γίνεται αισθητή σε όλη την κοινωνία», σημειώνει. Αναφέρει ότι παρά τα ελαφρά πιο αδύναμα οικονομικά στοιχεία τα τελευταία τρίμηνα, η αύξηση του πραγματικού ΑΕΠ ήταν σχετικά εύρωστη, στο 2%, το 2023. Από την άλλη πλευρά, τα δημόσια έσοδα δεν εξασθένησαν, αλλά αυξήθηκαν κατά 6,2% σε ενοποιημένη βάση το 2023. «Κατά την άποψή μας, αυτό μπορεί να εξηγηθεί από τον συνδυασμό του υψηλού ακόμη πληθωρισμού πέρυσι (ο δείκτης τιμών καταναλωτή αυξήθηκε 4,2%) και των μερισμάτων από τις δημοσιονομικές μεταρρυθμίσεις, ιδιαίτερα στους τομείς της ψηφιοποίησης και της δημοσιονομικής συμμόρφωσης». Μεσοπρόθεσμα, ιδιαίτερα αν διατηρηθεί η μεταρρυθμιστική δυναμική, «πιστεύουμε ότι η Ελλάδα θα μπορούσε να αναπτυχθεί ταχύτερα από την Ευρωζώνη. Προβλέπουμε ότι το πραγματικό ΑΕΠ θα αυξηθεί κατά μέσο όρο 2,4% την περίοδο 2024-2027, αντανακλώντας μια απτή άνοδο της επενδυτικής δραστηριότητας που θα καθοδηγείται από τα σχέδια του NextGenerationEU, τους βελτιωμένους ισολογισμούς των νοικοκυριών και του τραπεζικού συστήματος και από το γεγονός ότι η ελληνική οικονομία είναι ακόμη περίπου 22% μικρότερη σε σχέση με το υψηλό επίπεδο που είχε πριν από την κρίση χρέους», αναφέρει. Σημειώνει ότι η Ελλάδα, όπως και οι άλλες μικρές ανοικτές οικονομίες, παραμένει εκτεθειμένη στην αλλαγή των ανέμων της παγκόσμιας οικονομίας και τους συνεχιζόμενους γεωπολιτικούς κινδύνους, όπως μια πιθανή οικονομική επιβράδυνση που θα μπορούσε να επηρεάσει τους σημαντικούς εξωστρεφείς τομείς του τουρισμού ή της ναυτιλίας, ή άλλη μια ξαφνική εκτίναξη των τιμών ενέργειας. «Οι εξελίξεις αυτές θα μπορούσαν να επιβραδύνουν τη βελτιωμένη δυναμική των πιστοληπτικών δεικτών της Ελλάδας. Οι αξιολογήσεις μας εξακολουθούν να περιορίζονται από το υψηλό ακόμη επίπεδο του δημόσιου χρέους και τη σχετικά αδύναμη εξωτερική θέση ρευστότητας της οικονομίας», αναφέρει ο οίκος."
    }
]